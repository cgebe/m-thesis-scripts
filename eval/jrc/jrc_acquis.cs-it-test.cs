Ujednání ve formě výměny dopisů mezi Evropským hospodářským společenstvím a Argentinskou republikou o obchodu se skopovým a jehněčím masem
Dopis č. 1
Vážený pane,
mám tu čest odvolat se na jednání, která nedávno vedly naše delegace za účelem vypracování ustanovení týkajících se dovozu skopového, kozího a jehněčího masa z Argentiny do Evropského hospodářského společenství v souvislosti s prováděním společné organizace trhu se skopovým a kozím masem Společenstvím. Během těchto jednání se obě strany dohodly takto:
1. Toto ujednání se vztahuje na: - čerstvé nebo chlazené skopové, jehněčí a kozí maso (položka 02.01 A IV a) společného celního sazebníku),
- zmrazené skopové, jehněčí nebo kozí maso (položka 02.01 A IV b) společného celního sazebníku).
2. V rámci tohoto ujednání se možnosti vývozu skopového, jehněčího a kozího masa z Argentiny do Společenství stanoví na tato roční množství: 20000 tun, vyjádřeno jako hmotnost jatečně upravených těl [1].
Za účelem řádného provádění tohoto ujednání se Argentina zavazuje zajistit vhodnými postupy, aby roční skutečně vyvezené množství nepřekročilo množství dohodnuté a aby bylo maso vyvezeno v tradiční obchodní úpravě (zmrazené nebo chlazené).
Umožní-li změny technologie a obchodu změnu obchodní úpravy, strany tohoto ujednání se vzájemně před jakoukoliv takovou změnou konzultují ve výboru uvedeném v bodě 10, aby nalezly vhodné řešení.
3. Použije-li Společenství ochrannou doložku, zavazuje se, že přístup Argentiny do Společenství, jak je stanoven v tomto ujednání, nebude dotčen.
4. Jestliže dovozy z Argentiny v kterémkoli roce překročí dohodnutá množství, vyhrazuje si Společenství právo pozastavit dovozy z Argentiny po zbytek daného roku. Množství vyvezené navíc bude odečteno od množství, které Argentina smí vyvézt v následujícím roce.
5. Společenství se zavazuje, že dovozní dávku na produkty, na něž se vztahuje toto ujednání, omezí na maximální valorickou výši 10 %. 6. Při přistoupení nových členských států změní Společenství po konzultaci s Argentinou množství stanovená v bodě 2, a to podle obchodů Argentiny s každým novým členským státem.
Dovozní poplatky pro tyto nové členské státy se stanoví podle pravidel smlouvy o přistoupení, přičemž se vezme v úvahu maximální výše dávky stanovená v bodě 5 tohoto ujednání.
Celkové množství uvedené v bodě 2 se ode dne přistoupení Řecka ke Společenství stanoví na 23000 tun hmotnosti jatečně upravených těl.
7. Společenství vyvine úsilí, aby zabránilo jakémukoli vývoji trhu, který by mohl ohrozit uvádění argentinského skopového a jehněčího masa na trh Společenství v mezích dohodnutých množství. Společenství zejména přijme taková opatření, která zajistí, aby odbyt intervenčních zásob zmrazeného masa vyplývající z provádění nařízení nebránil uvádění argentinského skopového a jehněčího masa na trh.
8. Společenství s ohledem na cíle a ustanovení tohoto ujednání souhlasí, aby jakékoli skutečné použití náhrad nebo jakékoli jiné formy pomoci týkající se vývozů skopového a jehněčího masa a živých ovcí a jehňat určených k porážce probíhalo pouze za cen a podmínek, které odpovídají stávajícím mezinárodním závazkům a jsou v souladu s tradičními podíly Společenství na světovém vývozu těchto produkty. Tato slova musí být vykládána způsobem slučitelným s článkem XVI Všeobecné dohody o clech a obchodu, a zejména v souladu s čl. 10 odst. 2 písm. c) Dohody o výkladu a použití článků VI, XVI a XXIII Všeobecné dohody o clech a obchodu.
9. Argentina zajistí dodržování tohoto ujednání zejména vydáváním vývozních licencí pro produkty uvedené v bodě 1, a to v mezích množství stanovených tímto ujednáním.
Společenství se ze své strany zavazuje přijmout všechna nezbytná ustanovení, aby vydání dovozních licencí pro výše uvedené produkty pocházející z Argentiny podléhalo předložení vývozní licence vydané příslušnými orgány jmenovanými argentinskou vládou.
Prováděcí pravidla k tomuto režimu se stanoví tak, aby pro vydání vývozní licence pro uvedené produkty nebylo nutné složení jistoty.
Tato prováděcí pravidla rovněž stanoví, že příslušné argentinské orgány pravidelně sdělují příslušným orgánům Společenství množství, pro něž byly vydány vývozní licence, rozepsané v případě potřeby podle místa určení.
10. Zřizuje se poradní výbor složený ze zástupců Společenství a Argentiny. Výbor zajišťuje řádné provádění a hladké fungování tohoto ujednání. Pravidelně kontroluje vývoj trhů obou stran se skopovým, jehněčím a kozím masem i vývoj trhu mezinárodního, jakož i podmínky uvádění produktů na tyto trhy, včetně podmínek vyplývajících z cíle stanoveného v bodě 7 tohoto ujednání.
Zajistí, aby řádné provádění tohoto ujednání nebylo narušeno vývozem produktů ze skopového, jehněčího a kozího masa celních položek, na něž se nevztahuje toto ujednání, do Společenství.
Výbor projednává všechny otázky, které by mohly vyplynout z používání tohoto ujednání, a doporučuje příslušným orgánům vhodná řešení.
11. Ustanovení tohoto ujednání se schvalují, aniž jsou dotčena práva a povinnosti smluvních stran v rámci GATT.
12. Roční množství stanovené v bodě 2 se vztahuje na období od 1. ledna do 31. prosince. Množství použitelné od počátku provádění tohoto ujednání do 1. ledna následujícího roku se stanoví v poměru k celkovému ročnímu množství, přičemž se vezme v úvahu sezónní povaha obchodu.
13. Toto ujednání se na jedné straně vztahuje na území, na něž se vztahuje Smlouva o založení Evropského hospodářského společenství, a to za podmínek stanovených v této smlouvě, a na straně druhé na území Argentinské republiky.
14. Toto ujednání vstupuje v platnost dnem 20. října 1980.
Zůstává v platnosti do 31. března 1984 a zůstane v platnosti i poté, s výhradou práva kterékoli ze stran vypovědět ji písemným oznámením druhé straně s roční lhůtou. V každém případě obě strany přezkoumají ustanovení tohoto ujednání do 1. dubna 1984 s ohledem na provedení jakékoli úpravy, kterou shodně považují za nezbytnou.
Byl bych Vám zavázán, kdybyste potvrdil souhlas Vaší vlády s obsahem tohoto dopisu.
Přijměte prosím, vážený pane, ujištění o mé nejhlubší úctě.
Za Radu Evropských společenství
Dopis č. 2
Vážený pane,
mám tu čest potvrdit, že jsem dnešního dne přijal Váš dopis tohoto znění:
"mám tu čest odvolat se na jednání, která nedávno vedly naše delegace za účelem vypracování ustanovení týkajících se dovozu skopového, kozího a jehněčího masa z Argentiny do Evropského hospodářského společenství v souvislosti s prováděním společné organizace trhu se skopovým a kozím masem Společenstvím. Během těchto jednání se obě strany dohodly takto:
1. Toto ujednání se vztahuje na: - čerstvé nebo chlazené skopové, jehněčí a kozí maso (položka 02.01 A IV a) společného celního sazebníku),
- zmrazené skopové, jehněčí nebo kozí maso (položka 02.01 A IV b) společného celního sazebníku).
2. V rámci tohoto ujednání se možnosti vývozu skopového, jehněčího a kozího masa z Argentiny do Společenství stanoví na tato roční množství: 20000 tun, vyjádřeno jako hmotnost jatečně upravených těl [2].
Za účelem řádného provádění tohoto ujednání se Argentina zavazuje zajistit vhodnými postupy, aby roční skutečně vyvezené množství nepřekročilo množství dohodnuté a aby bylo maso vyvezeno v tradiční obchodní úpravě (zmrazené nebo chlazené).
Umožní-li změny technologie a obchodu změnu obchodní úpravy, strany tohoto ujednání se vzájemně před jakoukoliv takovou změnou konzultují ve výboru uvedeném v bodě 10, aby nalezly vhodné řešení.
3. Použije-li Společenství ochrannou doložku, zavazuje se, že přístup Argentiny do Společenství, jak je stanoven v tomto ujednání, nebude dotčen.
4. Jestliže dovozy z Argentiny v kterémkoli roce překročí dohodnutá množství, vyhrazuje si Společenství právo pozastavit dovozy z Argentiny po zbytek daného roku. Množství vyvezené navíc bude odečteno od množství, které Argentina smí vyvézt v následujícím roce.
5. Společenství se zavazuje, že dovozní dávku na produkty, na něž se vztahuje toto ujednání, omezí na maximální valorickou výši 10 %.
6. Při přistoupení nových členských států změní Společenství po konzultaci s Argentinou množství stanovená v bodě 2, a to podle obchodů Argentiny s každým novým členským státem. Dovozní poplatky pro tyto nové členské státy se stanoví podle pravidel smlouvy o přistoupení, přičemž se vezme v úvahu maximální výše dávky stanovená v bodě 5 tohoto ujednání.
Celkové množství uvedené v bodě 2 se ode dne přistoupení Řecka ke Společenství stanoví na 23000 tun hmotnosti jatečně upravených těl.
7. Společenství se vyvine úsilí, aby zabránilo jakémukoli vývoji trhu, který by mohl ohrozit uvádění argentinského skopového a jehněčího masa na trh Společenství v mezích dohodnutých množství. Společenství zejména přijme taková opatření, která zajistí, aby odbyt intervenčních zásob zmrazeného masa vyplývající z provádění nařízení, nebránil uvádění argentinského skopového a jehněčího masa na trh.
8. Společenství s ohledem na cíle a ustanovení tohoto ujednání souhlasí, aby jakékoli skutečné použití náhrad nebo jakékoli jiné formy pomoci týkající se vývozů skopového a jehněčího masa a živých ovcí a jehňat určených k porážce probíhalo pouze za cen a podmínek, které odpovídají stávajícím mezinárodním závazkům a jsou v souladu s tradičními podíly Společenství na světovém vývozu těchto produkty. Tato slova musí být vykládána způsobem slučitelným s článkem XVI Všeobecné dohody o clech a obchodu, a zejména v souladu s čl. 10 odst. 2 písm. c) Dohody o výkladu a použití článků VI, XVI a XXIII Všeobecné dohody o clech a obchodu.
9. Argentina zajistí dodržování tohoto ujednání zejména vydáváním vývozních licencí pro produkty uvedené v bodě 1, a to v mezích množství stanovených tímto ujednáním.
Společenství se ze své strany zavazuje přijmout všechna nezbytná ustanovení, aby vydání dovozních licencí pro výše uvedené produkty pocházející z Argentiny podléhalo předložení vývozní licence vydané příslušnými orgány jmenovaným argentinskou vládou.
Prováděcí pravidla k tomuto režimu se stanoví tak, aby pro vydání vývozní licence pro uvedené produkty nebylo nutné složení jistoty.
Tato prováděcí pravidla rovněž stanoví, že příslušné argentinské orgány pravidelně sdělují příslušným orgánům Společenství množství, pro něž byly vydány vývozní licence, rozepsané v případě potřeby podle místa určení.
10. Zřizuje se poradní výbor složený ze zástupců Společenství a Argentiny. Výbor zajišťuje řádné provádění a hladké fungování tohoto ujednání. Pravidelně kontroluje vývoj trhů obou stran se skopovým, jehněčím a kozím masem i vývoj trhu mezinárodního, jakož i podmínky uvádění produktů na tyto trhy, včetně podmínek vyplývajících z cíle stanoveného v bodě 7 tohoto ujednání.
Zajistí, aby řádné provádění tohoto ujednání nebylo narušeno vývozem produktů ze skopového, jehněčího a kozího masa celních položek, na něž se nevztahuje toto ujednání, do Společenství.
Výbor projednává všechny otázky, které by mohly vyplynout z používání tohoto ujednání, a doporučuje příslušným orgánům vhodná řešení.
11. Ustanovení tohoto ujednání se schvalují, aniž jsou dotčena práva a povinnosti smluvních stran v rámci GATT.
12. Roční množství stanovené v bodě 2 se vztahuje na období od 1. ledna do 31. prosince. Množství použitelné od počátku provádění tohoto ujednání do 1. ledna následujícího roku se stanoví v poměru k celkovému ročnímu množství, přičemž se vezme v úvahu sezónní povaha obchodu.
13. Toto ujednání se na jedné straně vztahuje na území, na něž se vztahuje Smlouva o založení Evropského hospodářského společenství, a to za podmínek stanovených v této smlouvě, a na straně druhé na území Argentinské republiky.
14. Toto ujednání vstupuje v platnost dnem 20. října 1980.
Zůstává v platnosti do 31. března 1984 a zůstane v platnosti i poté, s výhradou práva kterékoli ze stran vypovědět ji písemným oznámením druhé straně s roční lhůtou. V každém případě obě strany přezkoumají ustanovení tohoto ujednání do 1. dubna 1984 s ohledem na provedení jakékoli úpravy, kterou shodně považují za nezbytnou. Byl bych Vám zavázán, kdybyste potvrdil souhlas Vaší vlády s obsahem tohoto dopisu."
Mám tu čest potvrdit, že naše vláda souhlasí s obsahem Vašeho dopisu.
Přijměte prosím, vážený pane, ujištění o mé nejhlubší úctě. Za vládu Argentinské republiky
[1] Hmotnost jatečně upravených těl (ekvivalent hmotnosti nevykostěného masa). Tímto výrazem se rozumí hmotnost nevykostěného masa jako taková a rovněž hmotnost vykostěného masa přepočítaná podle koeficientu na hmotnost nevykostěného masa. Pro tento účel 55 kilogramů vykostěného skopového masa odpovídá 100 kilogramům nevykostěného skopového masa a 60 kilogramů vykostěného jehněčího masa odpovídá 100 kilogramům nevykostěného jehněčího masa. [2] Hmotnost jatečně upravených těl (ekvivalent hmotnosti nevykostěného masa). Tímto výrazem se rozumí hmotnost nevykostěného masa jako taková, a rovněž hmotnost vykostěného masa přepočítaná podle koeficientu na hmotnost nevykostěného masa. Pro tento účel 55 kilogramů vykostěného skopového masa odpovídá 100 kilogramům nevykostěného skopového masa a 60 kilogramů vykostěného jehněčího masa odpovídá 100 kilogramům nevykostěného jehněčího masa.
--------------------------------------------------
Dohoda o spolupráci mezi Radou arabské hospodářské jednoty (RAHJ) a Evropskými společenstvími
(82/726/ESUO, EHS, Euratom)
RADA ARABSKÉ HOSPODÁŘSKÉ JEDNOTY, (dále jen "Rada") zastoupená svým generálním tajemníkem,
a
EVROPSKÁ SPOLEČENSTVÍ,
zastoupená předsedou jejich Komise,
VĚDOMY si potřeby účinné a pozitivní účasti na rozvoji a zlepšování vztahů mezi organizacemi s působností v oblasti hospodářského rozvoje,
PŘEJÍCE SI vynaložit veškeré úsilí na sladění svých činností, aby sloužily společným zájmům obou stran,
SE DOHODLY NA TĚCHTO USTANOVENÍCH:
Článek I
Generální sekretariát Rady a Komise Evropských společenství si navzájem poskytnou studie, dokumenty a informace, které jsou dostupné pro šíření v rámci jejich spolupráce v záležitostech společného zájmu.
Článek II
Generální sekretariát Rady a Komise Evropských společenství budou vysílat ve vhodných odstupech odborníky, kteří budou poskytovat své znalosti a zkušenosti a účastnit se seminářů společného zájmu, aby obě strany měly užitek ze svých zkušeností v praktické oblasti.
Článek III
Generální sekretariát Rady a Komise Evropských společenství se navzájem budou zvát na setkání, na nichž mohou mít zvláštní zájem.
Článek IV
Generální sekretariát Rady a Komise Evropských společenství se navzájem informují o probíhajících a plánovaných programech ohledně záležitostí společného zájmu.
Článek V
Tato dohoda platí po období pěti let ode dne podpisu a bude mlčky obnovena vždy na stejné časové období, pokud jedna ze stran nevyjádří písemně své rozhodnutí vypovědět ji šest měsíců před uplynutím doby její platnosti.
Článek VI
Ustanovení této dohody mohou být měněna a přezkoumávána v celku nebo v částech vzájemnou dohodou obou stran.
Článek VII
Tato dohoda vstupuje v platnost dnem podpisu generálního tajemníka Rady arabské hospodářské jednoty a předsedy Komise Evropských společenství.
Článek VIII
Tato dohoda je sepsána ve dvou vyhotoveních, přičemž anglické a arabské znění mají stejnou platnost.
v rezoluci (85)5 o spolupráci mezi Radou Evropy a Evropským společenstvím přijaté dne 25. dubna 1985 na 76. zasedání vyjádřil Výbor ministrů přesvědčení, že evropská solidarita bude prohloubena zlepšením a posílením spolupráce mezi Radou Evropy a Evropským společenstvím, které jsou hlavními institucemi evropského uspořádání; vyslovil odhodlání podporovat užší spolupráci mezi těmito dvěma institucemi za účelem co nejširšího rozvoje evropské spolupráce při plném respektování rozdílů v povaze a postupech těchto dvou institucí. V tomto duchu mě Výbor ministrů pověřil, abych zahájil jednání s příslušnými institucemi Společenství za účelem vypracování konkrétních společných návrhů určených k prohloubení spolupráce mezi našimi dvěma institucemi.
a) Evropské společenství zastupované Komisí bude přizváno k účasti na práci o otázkách společného zájmu výborů zřízených Výborem ministrů a složených z osob určených vládami členských států, včetně výborů tohoto typu vytvořených v rámci dílčích dohod. Pokud se bude Společenství účastnit vypracování návrhu evropské úmluvy nebo dohody a bude zastupováno Komisí, bude vyzváno k zastoupení na schůzích zástupců ministrů zabývajících se tímto návrhem.
4. Výbor ministrů může zaslat Komisi případné poznámky ke zprávám předaným Komisí nebo k jakýmkoli otázkám společného zájmu. 5. Generální tajemník Komise se bude účastnit zpravidla jednou za rok výměny názorů zástupců ministrů, aby zhodnotil stav spolupráce Rady Evropy se Společenstvím.
1. Generální tajemník a Komise budou konzultovat otázky společného zájmu vždy, když to bude nutné. Účelem těchto konzultací bude pokud možno spolupráce a dohoda, společně uskutečňované akce a co nejširší využití obsahu nástrojů a dokumentů přijatých oběma stranami. 2. Budou organizována setkání na nejvyšší úrovni mezi úředníky sekretariátu Rady Evropy a Komise za účelem přezkoumání otázek společného zájmu v určených oblastech, získání informací o příslušných programech, zhodnocení spolupráce a případně určení projektů vhodných ke společnému uskutečnění spolu s časovým rozvrhem a finančním plánem jejich využití. Tato setkání budou uskutečňována pravidelně, zejména v oblasti právních a sociálních otázek, zdravotnictví, školství a kultury, kulturního dědictví a životního prostředí, aniž je dotčeno svolávání těchto setkání v jiných oblastech společného zájmu.
3. Komise popřípadě vyzve zástupce sekretariátu Rady Evropy k účasti ve funkci pozorovatelů na práci svých výborů odborníků a poradních skupin pro posouzení bodů otázek společného zájmu. 4. Generální tajemník Rady Evropy a generální tajemník Komise přijmou příslušná opatření pro zajištění úzkých vazeb a spolupráce mezi úředníky obou orgánů pracujících v oblasti otázek společného zájmu. Za tímto účelem bude na obou stranách jmenován vyšší úředník ke sledování rozvoje spolupráce mezi těmito dvěma orgány, který bude též kontaktní osobou.
Smlouva světové organizace duševního vlastnictví o právu autorském (WCT)
Článek 10 Článek 11
Článek 12 Článek 13
Článek 14 Článek 15
Článek 16 Článek 17
Článek 18 Článek 19
Článek 20 Článek 21
SMLUVNÍ STRANY, přejíce si co nejúčinněji a jednotně rozvíjet a zachovávat ochranu práv autorů k jejich literárním a uměleckým dílům,
uznávajíce potřebu zavést nová mezinárodní pravidla a ujasnit výklad některých existujících pravidel v zájmu vhodného řešení otázek vyvolaných novým hospodářským, sociálním, kulturním a technickým vývojem,
uznávajíce významný vliv rozvoje a sbližování informačních a komunikačních technologií na tvorbu a užívání literárních a uměleckých děl,
zdůrazňujíce mimořádný význam ochrany autorského práva, jakožto podnětu k literární a umělecké tvorbě,
uznávajíce potřebu zachovávat rovnováhu mezi právy autorů a nejširším veřejným zájmem, zejména na vzdělávání, vědeckém výzkumu a na přístupu k informacím, jak vyplývá z Bernské úmluvy,
SE DOHODLY TAKTO:
Článek 1
Vztah k Bernské úmluvě
1. Tato smlouva je zvláštní dohodou ve smyslu článku 20 Bernské úmluvy o ochraně literárních a uměleckých děl ve vztahu ke smluvním stranám, které jsou státy Unie zřízené touto Úmluvou. Tato smlouva nesouvisí s žádnými jinými smlouvami než s Bernskou úmluvou ani není na újmu žádných práv a závazků podle jakýchkoli jiných smluv.
2. Žádné ustanovení této smlouvy neruší existující závazky, které mají smluvní strany navzájem podle Bernské úmluvy o ochraně literárních a uměleckých děl.
3. "Bernskou úmluvou" se dále rozumí pařížský akt Bernské úmluvy o ochraně literárních a uměleckých děl z 24. července 1971.
4. Smluvní strany musí vyhovět článkům 1 až 21 a příloze Bernské úmluvy.
Článek 2
Rozsah autorskoprávní ochrany
Ochrana autorského práva se vztahuje na vyjádření, nikoli však na myšlenky, postupy, způsoby fungování nebo matematické pojmy jako takové.
Článek 3
Uplatňování článků 2 až 6 Bernské úmluvy
Pokud jde o ochranu stanovenou v této smlouvě, budou smluvní strany uplatňovat přiměřeně ustanovení článků 2 až 6 Bernské úmluvy.
Článek 4
Počítačové programy
Počítačové programy jsou chráněny jako literární díla ve smyslu článku 2 Bernské úmluvy. Tato ochrana se vztahuje na počítačové programy bez ohledu na způsob nebo formu jejich vyjádření.
Článek 5
Soubory údajů (Databáze)
Soubory údajů nebo jiných prvků v jakékoli formě, které představují způsobem výběru nebo uspořádáním svého obsahu duševní výtvory, jsou chráněny jako takové. Tato ochrana se nerozšiřuje na údaje nebo prvky samotné a není na újmu žádného autorského práva existujícího k údajům nebo prvkům v souboru obsaženým.
Článek 6
Právo na rozšiřování
1. Autoři literárních a uměleckých děl mají výlučné právo udílet svolení k zpřístupnění originálu nebo rozmnoženin svých děl veřejnosti prodejem nebo jiným převodem vlastnictví.
2. Žádné ustanovení této smlouvy neomezuje volnost smluvních stran, aby popřípadě stanovily podmínky, za nichž se po prvním prodeji nebo jiném převodu vlastnictví originálu nebo rozmnoženiny díla, uskutečněném se svolením autora, uplatní vyčerpání práva uvedeného v odstavci 1.
Článek 7
Právo na pronájem
1. Autoři
i) počítačových programů,
ii) filmových děl a
iii) děl obsažených na zvukových záznamech, jak jsou vymezeny ve vnitrostátních zákonech smluvních stran,
mají výlučné právo udílet svolení k obchodnímu pronájmu originálů nebo rozmnoženin svých děl veřejnosti.
2. Odstavec 1 se nevztahuje na
i) počítačové programy, kde program sám není podstatným předmětem pronájmu, a
ii) filmová díla, ledaže by obchodní pronájem vedl k rozsáhlému pořizování rozmnoženin takových děl hmotně poškozujícímu výlučné právo na rozmnožování.
3. Bez ohledu na ustanovení odstavce 1, smluvní strana, která k 15. dubnu 1994 uplatňovala a nadále uplatňuje systém přiměřeného odměňování autorů za pronájem rozmnoženin jejich děl obsažených na zvukových záznamech, může tento systém zachovat za podmínky, že obchodní pronájem děl obsažených na zvukových záznamech nezpůsobuje hmotné poškozování výlučného práva autora na rozmnožování.
Článek 8
Právo na sdělování veřejnosti
Bez újmy práv podle čl. 11 odst. 1 bodu ii), čl. 11bis odst. 1 bodů i) a ii), čl. 11ter odst. 1 bodu ii), čl. 14 odst. 1 bodu ii) a čl. 14bis odst. 1 Bernské úmluvy, mají autoři literárních a uměleckých děl výlučné právo udílet svolení k jakémukoli sdělování svých děl veřejnosti po drátě nebo bezdrátovými prostředky, včetně zpřístupňování svých děl veřejnosti takovým způsobem, že každý může mít přístup k těmto dílům na místě a v čase podle své individuální volby.
Článek 9
Doba ochrany fotografických děl
U fotografických děl nebudou smluvní strany uplatňovat ustanovení čl. 7 odst. 4 Bernské úmluvy.
Článek 10
Omezení a výjimky
1. Smluvní strany mohou ve svém vnitrostátním zákonodárství stanovit omezení nebo výjimky z práv přiznaných autorům literárních a uměleckých děl podle této smlouvy v určitých zvláštních případech, které nejsou v rozporu s obvyklým využíváním díla a nezpůsobují neospravedlnitelnou újmu oprávněným zájmům autora.
2. Smluvní strany zúží při uplatňování Bernské úmluvy všechna omezení nebo výjimky z práv v ní stanovených na jednotlivé zvláštní případy, které nejsou v rozporu s obvyklým využíváním díla a nezpůsobují neospravedlnitelnou újmu oprávněným zájmům autora.
Článek 11
Závazky týkající se technických prostředků
Smluvní strany stanoví přiměřenou právní ochranu a účinná právní opatření proti obcházení technických prostředků, jež používají autoři v souvislosti s výkonem svých práv podle této smlouvy nebo podle Bernské úmluvy a která omezují nakládání s jejich díly, k němuž příslušní autoři nedali svolení nebo které není dovoleno zákonem.
Článek 12
Závazky týkající se informace o identifikaci práv
1. Smluvní strany stanoví přiměřená a účinná právní opatření proti každé osobě, která vědomě učiní některé z následujících jednání, ač jí bylo známo, nebo s ohledem na občanskoprávní nápravná opatření měla dostatečné důvody vědět, že způsobí, umožní, usnadní nebo zatají porušení některého práva obsaženého v této smlouvě nebo v Bernské úmluvě:
i) neoprávněně odstraní nebo pozmění jakoukoli elektronickou informaci o identifikaci práv;
ii) neoprávněně rozšiřuje, dováží za účelem rozšiřování, vysílá nebo sděluje veřejnosti díla nebo rozmnoženiny děl, ač věděla, že elektronická informace o identifikaci práv byla nedovoleně odstraněna nebo pozměněna.
2. "Informací o identifikaci práv" podle tohoto článku se rozumí informace, která identifikuje dílo, autora díla, majitele jakéhokoli práva k dílu, nebo informace o údajích a podmínkách užití díla, a jakákoli čísla nebo kódy, které představují takovou informaci, je-li jakýkoli z těchto informačních prvků připojen k rozmnoženině díla nebo se objevuje ve spojení se sdělováním díla veřejnosti.
Článek 13
Přechodné ustanovení
Smluvní strany uplatní ustanovení článku 18 Bernské úmluvy v celém rozsahu ochrany podle této smlouvy.
Článek 14
Ustanovení o uplatňování práv
1. Smluvní strany se zavazují, že přijmou v souladu se svými právními systémy opatření potřebná k zajištění provádění této smlouvy.
2. Smluvní strany zajistí, aby postupy uplatňování práv byly přístupné podle jejich právního řádu tak, aby umožňovaly účinnou žalobu proti každému aktu porušení práv upravených touto smlouvou, včetně urychlených nápravných opatření k zabránění porušování a k odškodnění, které představuje odstrašující prostředek proti dalšímu porušování.
Článek 15
Shromáždění
1. a) Smluvní strany mají Shromáždění.
b) Každou smluvní stranu zastupuje jeden delegát, kterého mohou doprovázet náhradníci, poradci a znalci.
c) Výdaje každé delegace hradí smluvní strana, která delegaci jmenovala. Shromáždění může požádat Světovou organizaci duševního vlastnictví (dále jen "SODV"), aby poskytla finanční příspěvek k usnadnění účasti delegací smluvních stran, které jsou v souladu s ustálenou praxí Valného shromáždění Spojených národů považovány za rozvojové země, nebo které jsou zeměmi přecházejícími na tržní hospodářství.
2. a) Shromáždění projednává otázky, jež se týkají chodu a rozvoje této smlouvy, jakož i jejího provádění a uplatňování.
b) Shromáždění vykonává funkci, která se mu přiznává podle čl. 17 odst. 2 o přípustnosti některých mezivládních organizací stát se stranou této smlouvy.
c) Shromáždění rozhoduje o svolání každé diplomatické konference k revizi této smlouvy a dává potřebné instrukce generálnímu řediteli SODV k přípravě takové diplomatické konference.
3. a) Každá smluvní strana, která je státem, má jeden hlas a hlasuje pouze svým jménem.
b) Každá smluvní strana, která je mezivládní organizací, může se účastnit hlasování místo svých členských států s počtem hlasů rovným počtu svých členských států, které jsou stranami této smlouvy. Žádná taková mezivládní organizace se neúčastní hlasování, vykonává-li některý z jejích členských států své hlasovací právo sám, a naopak.
4. Shromáždění se schází k řádnému zasedání jednou za dva roky a svolává je generální ředitel SODV.
5. Shromáždění stanoví svůj vlastní jednací řád obsahující i svolávání mimořádných zasedání, požadavky na kvórum, a pokud není v této smlouvě stanoveno jinak, požadovanou většinu pro různé druhy rozhodnutí.
Článek 16
Mezinárodní úřad
Mezinárodní úřad SODV vykonává administrativní úkoly týkající se smlouvy.
Článek 17
Členství
1. Každý členský stát SODV se může stát stranou této smlouvy.
2. Shromáždění může rozhodnout o přípustnosti stát se stranou této smlouvy každé mezivládní organizace, která prohlásí, že je k tomu příslušná, že má své vlastní zákonodárství zavazující všechny její členské státy v otázkách upravených touto smlouvou a že byla řádně zmocněna v souladu se svým vnitřním řádem stát se stranou této smlouvy.
3. Evropské společenství se může stát stranou této smlouvy poté, co učinilo na diplomatické konferenci, která přijala tuto smlouvu, prohlášení uvedené v předchozím odstavci.
Článek 18
Práva a závazky podle smlouvy
Pokud není v této smlouvě výslovně uvedeno jinak, požívá každá smluvní strana všech práv a přejímá všechny závazky podle této smlouvy.
Článek 19
Podpis smlouvy
Tato smlouva bude otevřena každému členskému státu SODV a Evropskému společenství k podpisu do 31. prosince 1997.
Článek 20
Vstup smlouvy v platnost
Tato smlouva vstoupí v platnost tři měsíce poté, co 30 států uložilo u generálního ředitele SODV listiny o ratifikaci nebo přístupu.
Článek 21
Závaznost smlouvy
Tato smlouva zavazuje
i) 30 států uvedených v článku 20 ode dne, kdy tato smlouva vstoupila v platnost;
ii) každý další stát po uplynutí tří měsíců ode dne, kdy tento stát uložil svou listinu u generálního ředitele SODV;
iii) Evropské společenství po uplynutí tří měsíců od uložení jeho listiny o ratifikaci nebo přístupu, byla-li taková listina uložena po vstupu této smlouvy v platnost podle článku 20, nebo tři měsíce po vstupu této smlouvy v platnost, byla-li taková listina uložena před vstupem této smlouvy v platnost;
iv) každou další mezivládní organizaci, jíž bude umožněno stát se stranou této smlouvy, po uplynutí tří měsíců od uložení její listiny o přístupu.
Článek 22
Výhrady ke smlouvě
K této smlouvě se nepřipouštějí žádné výhrady.
Článek 23
Výpověď smlouvy
Tuto smlouvu může kterákoli smluvní strana vypovědět oznámením zaslaným generálnímu řediteli SODV. Každá výpověď nabývá platnosti po jednom roce ode dne, kdy generální ředitel SODV oznámení obdržel.
Článek 24
Jazyky smlouvy
1. Tato smlouva je podepsána v jediném originálu v anglickém, arabském, čínském, francouzském, ruském a španělském jazyce, přičemž všechna tato znění jsou stejně autentická.
2. Úřední text v jiném jazyce než v těch, jež jsou uvedeny v odstavci 1, pořídí na žádost dotčené strany generální ředitel SODV po konzultaci se všemi dotčenými stranami. Pro účely tohoto odstavce se "dotčenou stranou" rozumí každý členský stát SODV, jde-li o jeho úřední jazyk nebo jeden z jeho úředních jazyků, a Evropské společenství, jakož i každá jiná mezivládní organizace, která se může stát stranou této smlouvy, jde-li o jeden z jejích úředních jazyků.
Článek 25
Depozitář
Depozitářem této smlouvy je generální ředitel SODV.
--------------------------------------------------
Dohodnutá prohlášení K čl. 1 odst. 4
Právo na rozmnožování, uvedené v článku 9 Bernské úmluvy, a výjimky, jež se podle něj připouštějí, se plně vztahují na digitální oblast, zejména na užití děl v digitální formě. Rozumí se, že uložení chráněného díla v digitální formě na elektronický prostředek představuje rozmnožování ve smyslu článku 9 Bernské úmluvy.
K článku 3
Při použití článku 3 této smlouvy se rozumí, že výraz "stát Unie" v článcích 2 až 6 Bernské úmluvy bude při uplatňování uvedených článků Bernské úmluvy týkajících se ochrany podle této smlouvy chápán tak, jakoby to byl odkaz na smluvní stranu této smlouvy. Rozumí se rovněž, že výraz "stát, který není členem Unie" v uvedených článcích Bernské úmluvy znamená za týchž okolností odkaz na stát, který není smluvní stranou této smlouvy, a že výraz "tato úmluva" v čl. 2 odst. 8, čl. 2bis odst. 2 a článcích 3, 4 a 5 Bernské úmluvy je odkazem na Bernskou úmluvu a na tuto smlouvu. Konečně se rozumí, že výraz "občan některého ze států Unie" v článcích 3 až 6 Bernské úmluvy znamená při použití těchto článků na tuto smlouvu u mezivládní organizace, která je smluvní stranou této smlouvy, občana některého ze států, který je členem takové organizace.
K článku 4
Rozsah ochrany počítačových programů podle článku 4 této smlouvy ve spojení s článkem 2 je shodný s článkem 2 Bernské úmluvy a stejný s příslušnými ustanoveními Dohody o TRIPS.
K článku 5
Rozsah ochrany souborů údajů (databází) podle článku 5 této smlouvy ve spojení s článkem 2 je shodný s článkem 2 Bernské úmluvy a stejný s příslušnými ustanoveními Dohody o TRIPS.
K článkům 6 a 7
Výrazy "rozmnoženiny" a "originál a rozmnoženiny", použité v uvedených článcích jako předměty práva na rozšiřování a práva na pronájem podle zmíněných článků, se vztahují výlučně na trvalé rozmnoženiny, které lze uvádět do oběhu jako hmotné předměty.
K článku 7
Rozumí se, že závazek podle čl. 7 odst. 1 nevyžaduje, aby smluvní strana stanovila výlučné právo na obchodní pronájem pro autory, jimž podle zákona takové smluvní strany nejsou přiznána práva ke zvukovým záznamům. Má se za to, že tento závazek je v souladu s čl. 14 odst. 4 Dohody o TRIPS.
K článku 8
Rozumí se, že pouhé provozování hmotného zařízení k umožnění nebo uskutečnění sdělování samo o sobě není totéž co sdělování ve smyslu této smlouvy nebo Bernské úmluvy. Má se dále za to, že v článku 8 nic nebrání smluvní straně, aby použila čl. 11bis odst. 2.
K článku 10
Rozumí se, že ustanovení článku 10 připouštějí, aby smluvní strany zachovaly ve svých vnitrostátních zákonech a vhodně rozšířily na digitální oblast omezení a výjimky, které byly shledány za přijatelné podle Bernské úmluvy. Stejně by se tato ustanovení měla vykládat tak, že dovolují, aby smluvní strany zavedly nové výjimky a omezení, jež jsou vhodné v prostředí digitální sítě.
Má se také za to, že čl. 10 odst. 2 nezužuje ani nerozšiřuje rozsah působnosti omezení a výjimek dovolených Bernskou úmluvou.
K článku 12
Rozumí se, že výraz "porušení jakéhokoli práva podle této smlouvy nebo Bernské úmluvy" zahrnuje jak výlučná práva, tak práva na odměnu.
Má se také za to, že smluvní strany nevyužijí tento článek k tomu, aby zavedly nebo uskutečnily takový systém správy práv, který by ukládal formality, které jsou podle Bernské úmluvy nebo podle této smlouvy nepřípustné, zakazoval volný pohyb zboží nebo znemožňoval požívání práv podle této smlouvy. --------------------------------------------------
Rozhodnutí Smíšeného výboru EHP
č. 9/2005
ze dne 8. února 2005,
kterým se mění Příloha II (Technické předpisy, normy, zkoušení a certifikace) Dohody o EHP
SMÍŠENÝ VÝBOR EHP,
s ohledem na Dohodu o Evropském hospodářském prostoru ve znění Protokolu o úpravě Dohody o Evropském hospodářském prostoru (dále jen "Dohoda"), a zejména na článek 98 této dohody,
vzhledem k těmto důvodům:
(1) Příloha II Dohody byla změněna Dohodou o účasti České republiky, Estonské republiky, Kyperské republiky, Maďarské republiky, Lotyšské republiky, Litevské republiky, Republiky Malta, Polské republiky, Republiky Slovinsko a Slovenské republiky v Evropském hospodářském prostoru, podepsanou v Lucemburku dne 14. října 2003 [1].
(2) Směrnice Evropského parlamentu a Rady 2003/17/ES ze dne 3. března 2003, kterou se mění směrnice 98/70/ES o jakosti benzinu a motorové nafty [2], by měla být začleněna do Dohody,
ROZHODL TAKTO:
Článek 1
V bodě 6a (směrnice Evropského parlamentu a Rady 98/70/ES) kapitoly XVII přílohy II Dohody se doplňuje nová odrážka a úpravy, které znějí:
"— 32003 L 0017: směrnice Evropského parlamentu a Rady 2003/17/ES ze dne 3. března 2003 (Úř. věst. L 76, 22.3.2003, s. 10).
Pro účely Dohody se směrnice upravuje takto:
a) V čl. 2 bodě 4 (nejvzdálenější regiony) se za slova "zámořská území," vkládají slova "v případě Islandu celé území,".
b) V čl. 6 odst. 1 se slova "v souladu s čl. 95 odst. 10 Smlouvy" nahrazují slovy "v souladu s článkem 75 Dohody"."
Článek 2
Znění směrnice 2003/17/ES v islandském a norském jazyce, která mají být zveřejněna v dodatku EHP Úředního věstníku Evropské unie, jsou platná.
Článek 3
Toto rozhodnutí vstupuje v platnost dnem 9. února 2005 za předpokladu, že Smíšenému výboru EHP jsou učiněna veškerá oznámení podle čl. 103 odst. 1 Dohody [3].
Článek 4
Toto rozhodnutí bude zveřejněno v oddíle EHP a v dodatku EHP Úředního věstníku Evropské unie.
Rozhodnutí Smíšeného výboru EHP
č. 19/2005
ze dne 8. února 2005,
kterým se mění Příloha XXI (Statistika) Dohody o EHP
SMÍŠENÝ VÝBOR EHP,
s ohledem na Dohodu o Evropském hospodářském prostoru ve znění Protokolu o úpravě Dohody o Evropském hospodářském prostoru (dále jen "Dohoda"), a zejména na článek 98 této dohody,
vzhledem k těmto důvodům:
(1) Příloha XXI Dohody byla změněna rozhodnutím Smíšeného výboru EHP č. 175/2004 ze dne 3. prosince 2004 [1].
(2) Nařízení Evropského parlamentu a Rady (ES) č. 1267/2003 ze dne 16. června 2003, kterým se mění nařízení Rady (ES) č. 2223/96, pokud jde o lhůty pro předávání hlavních souhrnných ukazatelů národních účtů, odchylky týkající se předávání hlavních souhrnných ukazatelů národních účtů a předávání údajů o zaměstnanosti v odpracovaných hodinách [2], by mělo být začleněno do Dohody.
(3) Nařízení Rady (ES, Euratom) č. 1287/2003 ze dne 15. července 2003 o harmonizaci hrubého národního důchodu v tržních cenách (nařízení o HND) [3] by mělo být začleněno do Dohody.
(4) Rozhodnutí Evropského parlamentu a Rady č. 1608/2003/ES ze dne 22. července 2003 o tvorbě a rozvoji statistiky Společenství v oblasti vědy a techniky [4] by mělo být začleněno do Dohody.
(5) Toto rozhodnutí se nevztahuje na Lichtenštejnsko,
ROZHODL TAKTO:
Článek 1
Příloha XXI Dohody se mění takto:
1) V bodě 19d (nařízení Rady (ES) č. 2223/96) se doplňují slova:
"— 32003 R 1267: nařízení Evropského parlamentu a Rady (ES) č. 1267/2003 ze dne 16. června 2003 (Úř. věst. L 180, 18. 7. 2003, s. 1).
Pro účely Dohody se nařízení upravuje takto:
Toto nařízení se nevztahuje na Lichtenštejnsko."
2) Za bod 19o (nařízení Evropského parlamentu a Rady (ES) č. 501/2004) se vkládá nový bod, který zní:
"19p. 32003 R 1287: Nařízení Rady (ES, Euratom) č. 1287/2003 ze dne 15. července 2003 o harmonizaci hrubého národního důchodu v tržních cenách (nařízení o HND) (Úř. věst. L 181, 19. 7. 2003, s. 1).
Pro účely Dohody se nařízení upravuje takto:
Toto nařízení se nevztahuje na Lichtenštejnsko."
3) Za bod 28 (nařízení Evropského parlamentu a Rady (ES) č. 808/2004) se vkládá nový oddíl, který zní:
"STATISTIKA V OBLASTI VĚDY A TECHNIKY
29. 32003 D 1608: Rozhodnutí Evropského parlamentu a Rady č. 1608/2003/ES ze dne 22. července 2003 o tvorbě a rozvoji statistiky Společenství v oblasti vědy a techniky (Úř. věst. L 230, 16. 9. 2003, s. 1).
Pro účely Dohody se rozhodnutí upravuje takto:
Toto rozhodnutí se nevztahuje na Lichtenštejnsko."
Článek 2
Znění nařízení (ES) č. 1267/2003 a (ES, Euratom) č. 1287/2003 a rozhodnutí č. 1608/2003/ES v islandském a norském jazyce, která mají být zveřejněna v dodatku EHP Úředního věstníku Evropské unie, jsou platná.
Článek 3
Toto rozhodnutí vstupuje v platnost dnem 9. února 2005 za předpokladu, že Smíšenému výboru EHP jsou učiněna veškerá oznámení podle čl. 103 odst. 1 Dohody [5].
Článek 4
Toto rozhodnutí bude zveřejněno v oddíle EHP a v dodatku EHP Úředního věstníku Evropské unie.
Informace o vstupu v platnost Protokolu k Evropsko-středomořské dohodě mezi Evropskými společenstvími a jejich členskými státy na jedné straně a Egyptskou arabskou republikou na straně druhé s ohledem na přistoupení České republiky, Estonské republiky, Kyperské republiky, Lotyšské republiky, Litevské republiky, Maďarské republiky, Maltské republiky, Polské republiky, Slovinské republiky a Slovenské republiky k Evropské unii [1]
Poté, co byla dne 22. září 2005 ukončena výměna oznámení o dokončení postupů nezbytných pro vstup v platnost Protokolu k Evropsko-středomořské dohodě mezi Evropskými společenstvími a jejich členskými státy na jedné straně a Egyptskou arabskou republikou na straně druhé, s ohledem na přistoupení České republiky, Estonské republiky, Kyperské republiky, Lotyšské republiky, Litevské republiky, Maďarské republiky, Maltské republiky, Polské republiky, Slovinské republiky a Slovenské republiky k Evropské unii, který byl podepsán
Dohoda
ve formě výměny dopisů mezi Evropským společenstvím a Thajským královstvím podle článků XXIV.6 a XXVIII Všeobecné dohody o clech a obchodu (GATT) 1994 o změně koncesí v listinách České republiky, Estonské republiky, Kyperské republiky, Lotyšské republiky, Litevské republiky, Maďarské republiky, Republiky Malta, Polské republiky, Republiky Slovinsko a Slovenské republiky v průběhu jejich přistoupení k Evropské unii
A. Dopis Evropského společenství
Dohoda
mezi Radou ministrů Albánské republiky a Evropským společenstvím o některých aspektech leteckých služeb
RADA MINISTRŮ ALBÁNSKÉ REPUBLIKY
na jedné straně a
EVROPSKÉ SPOLEČENSTVÍ
na straně druhé,
(dále jen "strany"),
BEROUCE NA VĚDOMÍ, že mezi několika členskými státy Evropského společenství a Albánskou republikou byly uzavřeny dvoustranné dohody o leteckých službách, které obsahují ustanovení, jež jsou v rozporu s právem Společenství,
BEROUCE NA VĚDOMÍ, že Evropské společenství má výlučnou pravomoc ohledně řady aspektů, které mohou být obsaženy v dvoustranných dohodách o leteckých službách uzavřených mezi členskými státy Evropského společenství a třetími zeměmi,
BEROUCE NA VĚDOMÍ, že podle práva Evropského společenství mají letečtí dopravci Společenství usazení v členském státě právo na nediskriminační přístup na letecké trasy mezi členskými státy Evropského společenství a třetími zeměmi,
S OHLEDEM na dohody mezi Evropským společenstvím a některými třetími zeměmi, podle nichž mají státní příslušníci těchto třetích zemí možnost nabýt vlastnictví leteckých dopravců, kterým byly vydány licence v souladu s právem Evropského společenství,
UZNÁVAJÍCE, že ustanovení dvoustranných dohod o leteckých službách mezi členskými státy Evropského společenství a Albánskou republikou, která jsou v rozporu s právem Evropského společenství, musí být plně uvedena do souladu s tímto právem, aby se vytvořil řádný právní základ pro letecké služby mezi Evropským společenstvím a Albánskou republikou a aby se zachovala nepřetržitost těchto leteckých služeb,
BEROUCE NA VĚDOMÍ, že záměrem Evropského společenství v rámci těchto jednání není ovlivnit celkový objem letecké dopravy mezi Evropským společenstvím a Albánskou republikou, narušit rovnováhu mezi leteckými dopravci Společenství a leteckými dopravci Albánské republiky ani vyjednávat o změnách ustanovení stávajících dvoustranných dohod o leteckých službách, která se týkají provozních práv,
SE DOHODLY TAKTO:
Článek 1
Obecná ustanovení
1. Pro účely této dohody se "členskými státy" rozumějí členské státy Evropského společenství.
2. Ve všech dohodách uvedených v příloze I se odkazy na státní příslušníky členského státu, který je stranou dané dohody, považují za odkazy na státní příslušníky členských států Evropského společenství.
3. Ve všech dohodách uvedených v příloze I se odkazy na letecké dopravce nebo letecké dopravní společnosti členského státu, který je stranou dané dohody, považují za odkazy na letecké dopravce nebo letecké společnosti označené daným členským státem.
Článek 2
Označení členským státem
1. Odstavce 2 a 3 tohoto článku nahrazují odpovídající ustanovení článků uvedených v příloze II písm. a) a b) týkající se označení leteckého dopravce příslušným členským státem, jeho oprávnění a povolení vydaných Albánskou republikou a zamítnutí, zrušení, dočasného odnětí anebo omezení oprávnění nebo povolení leteckého dopravce.
2. Po obdržení označení členským státem udělí Albánská republika odpovídající oprávnění a povolení s minimálním procesním zpožděním za předpokladu, že:
i) letecký dopravce je usazen podle Smlouvy o založení Evropského společenství na území označujícího členského státu a má platnou provozní licenci v souladu s právem Evropského společenství,
ii) členský stát odpovědný za vydání jeho osvědčení provozovatele letecké dopravy (AOC) vykonává a udržuje účinnou regulativní kontrolu leteckého dopravce a v označení je zřetelně určen příslušný letecký úřad a
iii) letecký dopravce je a zůstává být vlastněn přímo nebo prostřednictvím většinového vlastnictví členskými státy nebo státními příslušníky členských států nebo jinými státy uvedenými v příloze III nebo státními příslušníky těchto jiných států a je stále fakticky kontrolován těmito státy nebo státními příslušníky.
3. Albánská republika může zamítnout, zrušit, dočasně odejmout anebo omezit oprávnění nebo povolení leteckého dopravce označeného členským státem v případech, kdy:
i) letecký dopravce není usazen podle Smlouvy o založení Evropského společenství na území označujícího členského státu nebo nemá platnou provozní licenci v souladu s právem Evropského společenství,
ii) členský stát odpovědný za vydání jeho osvědčení provozovatele letecké dopravy (AOC) nevykonává nebo neudržuje účinnou regulativní kontrolu leteckého dopravce nebo v označení není zřetelně určen příslušný letecký úřad nebo
iii) letecký dopravce není vlastněn přímo nebo prostřednictvím většinového vlastnictví nebo není fakticky kontrolován členskými státy nebo státními příslušníky členských států nebo jinými státy uvedenými v příloze III nebo státními příslušníky těchto jiných států.
Při výkonu svého práva podle tohoto odstavce nediskriminuje Albánská republika letecké dopravce Společenství z důvodu státní příslušnosti.
Článek 3
Práva v souvislosti s regulativní kontrolou
1. Odstavec 2 tohoto článku doplňuje články uvedené v příloze II písm. c).
2. Pokud členský stát označil leteckého dopravce, jehož regulativní kontrolu vykonává a udržuje jiný členský stát, uplatňují se práva Albánské republiky podle bezpečnostních ustanovení dohody mezi členským státem, který označil leteckého dopravce, a Albánskou republikou rovněž na přijímání, vykonávání nebo udržování bezpečnostních standardů tímto jiným členským státem a na oprávnění k provozu tohoto leteckého dopravce.
Článek 4
Zdanění leteckých pohonných hmot
1. Odstavec 2 tohoto článku doplňuje odpovídající ustanovení článků uvedených v příloze II písm. d).
2. Bez ohledu na jakákoli jiná ustanovení, která jsou s tímto v rozporu, nebrání nic, co je stanoveno v dohodách uvedených v příloze II písm. d), členskému státu v uložení daní, dávek, cel či různých poplatků na pohonné hmoty dodané na jeho území pro použití v letadle označeného leteckého dopravce Albánské republiky, který poskytuje služby mezi místem na území tohoto členského státu a jiným místem na území tohoto členského státu nebo na území jiného členského státu.
Článek 5
Sazby za přepravu v rámci Evropského společenství
1. Odstavec 2 tohoto článku doplňuje články uvedené v příloze II bodě e).
2. Sazby za přepravu uskutečněnou zcela v rámci Evropského společenství, které jsou účtovány leteckým dopravcem nebo dopravci označenými Albánskou republikou podle dohody uvedené v příloze I a obsahující ustanovení uvedené v příloze II písm. e), podléhají právu Evropského společenství.
Článek 6
Přílohy dohody
Přílohy této dohody tvoří její nedílnou součást.
Článek 7
Revize nebo změna
Strany mohou tuto dohodu kdykoli po vzájemné dohodě revidovat nebo změnit.
Článek 8
Vstup v platnost a prozatímní uplatňování
1. Tato dohoda vstupuje v platnost poté, co si strany navzájem písemně oznámí, že byly dokončeny jejich vnitřní postupy potřebné pro vstup dohody v platnost.
2. Bez ohledu na odstavec 1 strany souhlasí s prozatímním uplatňováním této dohody od prvního dne měsíce následujícího po dni, kdy si strany vzájemně oznámí dokončení postupů nutných pro tento účel.
3. Dohody a jiná ujednání mezi členskými státy a Albánskou republikou, které ke dni podpisu této dohody ještě nevstoupily v platnost a nejsou prozatímně uplatňovány, jsou uvedeny v příloze I písm. b). Tato dohoda se vztahuje na všechny takové dohody a ujednání po jejich vstupu v platnost nebo začátku prozatímního uplatňování.
Článek 9
Ukončení platnosti
1. V případě ukončení platnosti některé dohody uvedené v příloze I současně končí platnost všech ustanovení této dohody, která se týkají dotyčné dohody uvedené v příloze I.
2. V případě ukončení platnosti všech dohod uvedených v příloze I současně končí platnost této dohody.
NA DŮKAZ ČEHOŽ připojili níže podepsaní řádně zplnomocnění zástupci k této dohodě své podpisy.
Rozhodnutí Smíšeného výboru EHP
č. 2/2006
ze dne 27. ledna 2006,
kterým se mění příloha II (Technické předpisy, normy, zkoušení a certifikace) Dohody o EHP
SMÍŠENÝ VÝBOR EHP,
s ohledem na Dohodu o Evropském hospodářském prostoru ve znění Protokolu o úpravě Dohody o Evropském hospodářském prostoru (dále jen %quot%Dohoda%quot%), a zejména na článek 98 této dohody,
vzhledem k těmto důvodům:
(1) Příloha II Dohody byla změněna rozhodnutím Smíšeného výboru EHP č. 112/2005 ze dne 30. září 2005 [1].
(2) Směrnice Komise 2005/30/ES ze dne 22. dubna 2005, kterou se z důvodu přizpůsobení technickému pokroku mění směrnice Evropského parlamentu a Rady 97/24/ES a 2002/24/ES týkající se schvalování typu dvoukolových a tříkolových motorových vozidel [2], by měla být začleněna do Dohody,
ROZHODL TAKTO:
Článek 1
Kapitola I přílohy II Dohody se mění takto:
1. V bodech 45x (směrnice Evropského parlamentu a Rady 97/24/ES) a 45za (směrnice Evropského parlamentu a Rady 2002/24/ES) se doplňuje nová odrážka, která zní:
- %quot%— 32005 L 0030: směrnice Komise 2005/30/ES ze dne 22. dubna 2005 (Úř. věst. L 106, 27.4.2005, s. 17).%quot%
2. Za bod 45zf (směrnice Komise 2004/104/ES) se vkládá nový bod, který zní:
%quot%45zg. 32005 L 0030: Směrnice Komise 2005/30/ES ze dne 22. dubna 2005, kterou se z důvodu přizpůsobení technickému pokroku mění směrnice Evropského parlamentu a Rady 97/24/ES a 2002/24/ES týkající se schvalování typu dvoukolových a tříkolových motorových vozidel (Úř. věst. L 106, 27.4.2005, s. 17).%quot%
Článek 2
Znění směrnice 2005/30/ES v islandském a norském jazyce, která mají být zveřejněna v dodatku EHP Úředního věstníku Evropské unie, jsou platná.
Článek 3
Toto rozhodnutí vstupuje v platnost dnem 28. ledna 2006 za předpokladu, že Smíšenému výboru EHP jsou učiněna veškerá oznámení podle čl. 103 odst. 1 Dohody [3].
Článek 4
Toto rozhodnutí bude zveřejněno v oddíle EHP a v dodatku EHP Úředního věstníku Evropské unie.
Rozhodnutí Smíšeného výboru EHP
č. 96/2006
ze dne 7. července 2006,
kterým se mění příloha XXI (Statistika) Dohody o EHP
SMÍŠENÝ VÝBOR EHP,
s ohledem na Dohodu o Evropském hospodářském prostoru, ve znění Protokolu o úpravě Dohody o Evropském hospodářském prostoru (dále jen "Dohoda"), a zejména na článek 98 této Dohody,
vzhledem k těmto důvodům:
(1) Příloha XXI Dohody byla změněna rozhodnutím Smíšeného výboru EHP č. 71/2006 ze dne 2. června 2006 [1].
(2) Nařízení Komise (ES) č. 341/2006 ze dne 24. února 2006, kterým se přijímají specifikace modulu ad hoc o pracovních úrazech a zdravotních problémech z povolání pro rok 2007 podle nařízení Rady (ES) č. 577/98 a kterým se mění nařízení (ES) č. 384/2005 [2], by mělo být začleněno do Dohody,
ROZHODL TAKTO:
Článek 1
Příloha XXI Dohody se mění takto:
1. Za bod 18ai (nařízení Komise (ES) č. 430/2005) se vkládá nový bod, který zní:
"18aj. 32006 R 0341: nařízení Komise (ES) č. 341/2006 ze dne 24. února 2006, kterým se přijímají specifikace modulu ad hoc o pracovních úrazech a zdravotních problémech z povolání pro rok 2007 podle nařízení Rady (ES) č. 577/98 a kterým se mění nařízení (ES) č. 384/2005 (Úř. věst. L 55, 25.2.2006, s. 9)."
2. V bodě 18ag (nařízení Komise (ES) č. 384/2005) se doplňují slova:
"ve znění:
- 32006 R 0341: nařízení Komise (ES) č. 341/2006 ze dne 24. února 2006 (Úř. věst. L 55, 25.2.2006, s. 9)."
Článek 2
Znění nařízení (ES) č. 341/2006 v islandském a norském jazyce, která mají být zveřejněna v dodatku EHP Úředního věstníku Evropské unie, jsou závazná.
Článek 3
Toto rozhodnutí vstupuje v platnost dnem 8. července 2006, za předpokladu, že Smíšenému výboru EHP jsou učiněna oznámení podle čl. 103 odst. 1 Dohody [3].
Článek 4
Toto rozhodnutí bude zveřejněno v oddíle EHP a v dodatku EHP Úředního věstníku Evropské unie.
Rozhodnutí Výboru velvyslanců AKT-ES č. 3/2006
ze dne 27. září 2006
o finančním nařízení Technického střediska pro spolupráci v oblasti zemědělství a venkova (CTA)
(2006/877/ES)
VÝBOR VELVYSLANCŮ AKT-ES,
s ohledem na Dohodu o partnerství mezi členy skupiny afrických, karibských a tichomořských států na straně jedné a Evropským společenstvím a jeho členskými státy na straně druhé, podepsanou v Cotonou dne 23. června 2000 [1] (dále jen "dohoda"), a zejména na čl. 3 odst. 4 písm. b) a d) přílohy III uvedené dohody,
s ohledem na vnitřní dohodu ze dne 18. září 2000 mezi zástupci vlád členských států, kteří se scházejí v Radě, o financování a správní pomoci Společenství v rámci finančního protokolu k Dohodě o partnerství mezi africkými, karibskými a tichomořskými státy a Evropským společenstvím a jeho členskými státy, podepsané v Cotonou (Benin) dne 23. června 2000, a o přídělu finanční pomoci zámořským zemím a územím, pro které platí čtvrtá část Smlouvy o ES [2],
s ohledem na finanční nařízení ze dne 27. března 2003 použitelné pro 9. Evropský rozvojový fond [3],
s ohledem na návrh Komise vypracovaný ve shodě s Technickým střediskem pro spolupráci v oblasti zemědělství a venkova,
vzhledem k těmto důvodům:
(1) Podle čl. 3 odst. 4 písm. b) přílohy III dohody má Výbor velvyslanců po podpisu dohody vypracovat finanční předpis pro Technické středisko pro spolupráci v oblasti zemědělství a venkova (dále jen "středisko").
(2) Podle čl. 3 odst. 4 písm. d) přílohy III dohody má Výbor velvyslanců vypracovat postupy přijímání rozpočtu střediska,
ROZHODL TAKTO:
KAPITOLA I
OBECNÉ ZÁSADY
ODDÍL 1
Zásady jednotnosti, správnosti a vyrovnanosti rozpočtu a zásada zúčtovací jednotky
Článek 1
1. Veškeré příjmy a výdaje střediska se uvádějí v odhadech založených na číselně vyjádřeném ročním pracovním programu, který se sestavuje pro každý rozpočtový rok, a zapisují se do rozpočtu.
2. Rozpočet musí být vyrovnaný co do příjmů a výdajů.
Článek 2
Rozpočet se sestavuje a plní v eurech a účty jsou vedeny v eurech. Pro své potřeby řízení je však středisko zmocněno k provádění transakcí v národních měnách členských států EU a států AKT.
Článek 3
1. Příjmy zahrnují příspěvek Evropského rozvojového fondu (dále jen "ERF"), částky vybrané na daních z platů, mezd a jiných služebních požitků vyplácených střediskem a jiné různé příjmy.
2. Příjmy mohou rovněž zahrnovat příspěvky poskytnuté do rozpočtu střediska jinými dárci.
3. Středisko je rovněž zmocněno ke spravování prostředků jménem třetích stran, určených na společné financování činností stanovených v příloze III dohody. Finanční pravidla pro správu těchto prostředků jsou uvedena v článku 34 tohoto rozhodnutí.
Článek 4
Odhady výdajů zahrnují správní a provozní výdaje. V rozpočtu jsou od sebe jasně odděleny.
Článek 5
1. Rozpočtový rok začíná 1. ledna a končí 31. prosince.
2. Položky zapsané do rozpočtu se povolují na dobu jednoho rozpočtového roku.
Položky řádně přidělené v průběhu rozpočtového roku, které nebyly zaplaceny k 31. prosinci daného roku, se však automaticky přenášejí do následujícího rozpočtového roku. Rozpočtové položky přenesené do následujícího rozpočtového roku se v účtech běžného roku rozlišují.
Položky zrušené na konci rozpočtového roku se přenesou zpět do pětiletého rozpočtového období stanoveného pro středisko v dohodě.
3. Na konci platnosti každého finančního protokolu k dohodě se přidělené, avšak nezaplacené rozpočtové položky přenášejí automaticky do příštího finančního protokolu k dohodě. Položky přidělené, avšak nezaplacené na konci platnosti dohody se přenášejí pouze během přechodného období mezi danou a příští dohodou, nebo popřípadě během vypořádacího období dvanácti měsíců.
4. Pokud na začátku rozpočtového roku ještě nebyl rozpočet schválen, může ředitel k zajištění plynulosti provozu střediska povolit měsíční výdaje, které nesmějí být vyšší než jedna dvanáctina položek uvedených v příslušném článku rozpočtu na předchozí rozpočtový rok.
Pokud se však jedná o provozní výdaje splatné čtvrtletně předem a schválené v rozpočtu na předchozí rozpočtový rok, mohou být operace závazků v rámci jednotlivých článků prováděny za podmínky, že nepřesáhnou čtvrtinu celkové částky položek schválených pro předchozí rozpočtový rok.
ODDÍL 2
Zásady řádného finančního řízení
Článek 6
1. Položky rozpočtu se používají v souladu se zásadou řádného finančního řízení, tj. v souladu se zásadami hospodárnosti, účinnosti a účelnosti.
2. Zásada hospodárnosti vyžaduje, aby zdroje byly k dispozici ve správnou dobu, v dostatečném množství a přiměřené kvalitě a za co nejvyšší efektivnosti nákladů.
Zásada účinnosti se týká dosažení co nejlepšího poměru mezi použitými prostředky a dosaženými výsledky.
Zásada účelnosti se týká dosažení konkrétních stanovených cílů a zamýšlených výsledků.
3. Cíle musí být jasně stanoveny a jejich plnění sledováno pomocí měřitelných ukazatelů. Projekty, které mají být financovány ze zdrojů ERF, by podle potřeby měly být podpořeny hodnoceními ex ante. Výsledky těchto hodnocení se zahrnou do dokumentů předkládaných Komisi, kterými se odůvodňují roční částky požadované střediskem z ERF.
KAPITOLA II
SESTAVOVÁNÍ ROZPOČTU
Článek 7
1. Ředitel sestavuje návrh ročního pracovního programu a rozpočtu v rámci souhrnného strategického dokumentu a v mezích celkového rozpočtu přiděleného středisku finančním protokolem. Tyto návrhy schvaluje správní rada do 1. července roku předcházejícího roku jejich plnění a předkládají se k přijetí Výboru velvyslanců.
2. Středisko předloží kopii návrhu ročního pracovního programu a rozpočtu Komisi, která zahájí postupy Společenství nezbytné pro jejich schválení.
3. Rozpočet je k dispozici pro závazky ode dne, kdy příslušný orgán Společenství přijme finanční rozhodnutí o příspěvku požadovaném z ERF. Středisko je o tomto rozhodnutí uvědomeno.
Článek 8
1. Platební podmínky, jimiž se řídí příspěvek Evropského rozvojového fondu, se stanoví v grantové dohodě podepsané Komisí a střediskem.
2. Středisko vrátí ERF příspěvek z předchozích rozpočtových let odpovídající zrušeným rozpočtovým položkám na základě účetních závěrek, které byly předmětem auditu.
3. Rozpočet se dále člení na hlavy (rozpočtové okruhy), kapitoly, články a body podle povahy nebo účelu příjmu nebo výdaje.
Článek 9
Je-li to nutné, může ředitel předložit návrh dodatkového nebo opravného rozpočtu, který se sestavuje ve stejné formě a přijímá stejným postupem jako rozpočet, jehož odhady mění.
KAPITOLA III
PLNĚNÍ ROZPOČTU
Článek 10
1. Ředitel zajišťuje, že rozpočet je plněn na jeho odpovědnost a v mezích schválených položek. O svém řízení informuje správní radu.
2. Rozpočtové položky ředitel používá v souladu se zásadami řádného finančního řízení uvedenými v článku 6.
Článek 11
1. Žádný příjem ani výdaj nesmí být uskutečněn, pokud není zaznamenán do příslušného článku rozpočtu.
Žádný výdaj nesmí být přidělen nebo schválen nad rámec položek, které byly schváleny pro daný rozpočtový rok nebo přeneseny z předchozího rozpočtového roku.
2. Příjmy a výdaje se do účtů zanášejí v plné výši bez jakýchkoli vzájemných úprav.
Odchylně od tohoto pravidla se od schválených částek odečítají:
a) pokuty uložené smluvní straně;
b) opravy omylem zaplacených částek, které je možné provést odečtením, pokud je provedeno následné potvrzení v kapitole, článku a rozpočtovém roce, ohledně nichž byla provedena nadměrná platba;
c) hodnota vozidel, vybavení a zařízení obdržených částečnou výměnou při pořízení nových položek stejného druhu; jako pořizovací náklady pro ocenění inventárního soupisu majetku se zaúčtuje čistá pořizovací cena;
d) srážky a slevy odečtené z faktur a účtů.
Rovněž odchylně od uvedeného pravidla mohou být znovu využity ve stejné kategorii (linii) původního výdaje:
a) náhrady chybně zaplacených částek;
b) přijaté platby pojistného plnění;
c) výnosy z prodeje vyřazených a následně nahrazených vozidel, vybavení a zařízení;
d) výnosy z prodeje publikací a filmů;
e) rozdíly ve směnném kurzu, zjištěné v průběhu plnění rozpočtu, které mohou být vyrovnány. Konečný hospodářský výsledek, kladný nebo záporný, se uvede v účetní závěrce.
Článek 12
Převody z jedné hlavy do druhé se předkládají ke schválení správní radě. O převodech z jedné kapitoly do druhé a z jednoho článku do druhého v rámci kapitol rozhoduje ředitel, který náležitě informuje správní radu.
Článek 13
Příjmy střediska se platí na jeden nebo více účtů zřízených na jméno střediska.
KAPITOLA IV
FINANČNÍ KONTROLA
Článek 14
1. Finanční kontrolor jmenovaný správní radou odpovídá za předběžné schvalování závazků a povolení všech položek výdajů, příjmů a zálohových plateb.
2. Finanční kontrolor musí mít prokázané zkušenosti v oblasti finančních předpisů pro mezinárodní organizace a provádění auditů.
3. Na finančního kontrolora se vztahují zaměstnanecké předpisy střediska. Kontrolor je v organizačních věcech podřízen přímo řediteli. Veškerá opatření týkající se disciplinárního řízení, postavení mimo službu, ukončení pracovního poměru nebo soudních řízení však přijímá správní rada na základě řádně odůvodněného návrhu ředitele.
4. Výsledkem kontrol provedených finančním kontrolorem je udělení souhlasu nebo jeho odmítnutí. Účelem tohoto souhlasu je zajistit, že:
a) výdaje nebo příjmy jsou v souladu s rozpočtem a s příslušnými předpisy;
b) byly uplatněny zásady řádného finančního řízení uvedené v článku 6.
Kontroly se provádějí v souladu s vnitřním jednacím řádem, který ředitel předloží ke schválení správní radě.
5. Odmítnutí schválení musí být doprovázeno písemným odůvodněním zaslaným řediteli. Ředitel může odůvodněným rozhodnutím na svou vlastní odpovědnost odhlédnout od odmítnutí souhlasu finančního kontrolora s výjimkou případů, kdy důvodem je nedostatek rozpočtových prostředků. Ředitel o veškerých takových rozhodnutích písemně informuje správní radu na jejím příštím zasedání.
6. Finanční kontrolor má přístup ke všem podkladům a ke všem ostatním dokladům týkajícím se výdajů a příjmů, které mají být kontrolovány. Může provádět ověření na místě.
7. Finanční kontrolor vykonává svou funkci zcela nezávisle. Při výkonu svých povinností nepřijímá žádné pokyny a nepodléhá žádným omezením.
8. Ředitel může finančního kontrolora požádat o stanovisko k otázkám týkajícím se analýzy, organizace a zlepšení vnitřních postupů střediska. Ředitel může finančního kontrolora rovněž požádat, aby provedl ověření dokumentů s cílem ujistit se, zda byly operace financované z rozpočtu provedeny správně.
9. Na konci každého rozpočtového roku a nejpozději 30. dubna následujícího roku vypracuje finanční kontrolor výroční zprávu, v níž zaujme stanovisko k finanční správě a k plnění rozpočtu. Předloží tuto zprávu řediteli, který ji postoupí se svými připomínkami správní radě na jejím příštím zasedání.
KAPITOLA V
SPRÁVA ROZPOČTU
Článek 15
1. Rozpočet střediska je spravován v souladu se zásadou, že schvalující osoby a účetní vykonávají oddělené funkce. Rozpočtové položky spravuje schvalující osoba, která je jako jediná oprávněna přijímat závazky týkající se výdajů, stanovit částky, které mají být inkasovány, a vydávat příkazy k úhradě a platební příkazy.
2. Inkasní a platební operace provádí účetní.
3. Funkce schvalující osoby a účetního jsou vzájemně neslučitelné.
Článek 16
1. Veškerým opatřením, jež by mohla vést k výdajům splatným střediskem, musí předcházet návrh závazku, který se společně s podklady zasílá předem finančnímu kontrolorovi k předběžnému schválení.
2. Pro opakované výdaje může být přijat předběžný závazek.
3. Závazky a platební příkazy se zaúčtovávají. O závazcích a schváleních se vedou účetní záznamy.
Článek 17
1. Účelem potvrzení výdaje schvalující osobou je:
a) ověřit existenci práv věřitele;
b) určit nebo ověřit existenci a výši pohledávky;
c) ověřit podmínky splatnosti pohledávky.
2. Platba jakýchkoli výdajů podléhá předložení podkladů, které potvrzují nárok věřitele na platbu za skutečně poskytnuté služby, dodané zboží či provedenou práci, nebo předložení jiných dokladů odůvodňujících platbu.
Všechna rozhodnutí o platbách musí schválit příslušná schvalující osoba.
Článek 18
1. Schválení je úkon, kterým schvalující osoba vydáním platebního příkazu dává účetnímu pokyn k uhrazení položky výdajů, kterou potvrdila.
2. K platebnímu příkazu musí být přiloženy původní podklady, na nichž je vyznačen nebo k nimž je přiložen souhlas schvalující osoby potvrzující, že částky, jež mají být zaplaceny, jsou správné a že dodávky byly přijaty nebo že služby byly poskytnuty.
3. Namísto původních dokumentů mohou být v některých případech přijaty kopie podkladů ověřené schvalující osobou.
4. Platební příkaz se předává účetnímu k provedení platby.
5. Platební příkaz předaný účetnímu je v patřičných případech doprovázen potvrzením, že dotyčná aktiva jsou zapsána v inventárním soupisu.
Článek 19
1. Platba je posledním úkonem, kterým středisko splní své závazky vůči věřitelům.
2. Platbu provádí účetní v mezích dostupných prostředků.
3. V případě závažného omylu, nebo pokud je platnost splnění závazků napadnuta nebo nejsou-li dodrženy formality předepsané tímto finančním nařízením, účetní platbu pozastaví. O pozastavení platby a jeho důvodech uvědomí neprodleně schvalující osobu a finančního kontrolora.
V případě pozastavení plateb může ředitel písemně a na vlastní odpovědnost nařídit, aby byla platba provedena. O veškerých takových rozhodnutích informuje ředitel písemně správní radu na jejím příštím zasedání.
Článek 20
1. Platby se zpravidla provádějí prostřednictvím bankovního účtu nebo poštovního žirového účtu, nejlépe bankovním převodem nebo, pokud pro to existují patřičné důvody, šekem. Operace se provádějí v eurech kromě výjimečných případů, řádně odůvodněných a schválených střediskem.
2. Šeky a poštovní nebo bankovní převody nesou dva podpisy, totiž podpis účetního a podpis schvalující osoby nebo jejího zástupce.
3. V řádně odůvodněných případech může ředitel povolit platby v hotovosti. Tyto platby se provádějí proti potvrzení.
4. V případě počítačové správy příjmů a výdajů lze podpisy připojit počítačově nebo elektronicky.
5. Pokud nejsou použity aktuální směnné kursy, použijí se pro výpočet plateb, které mají být provedeny v eurech, nebo příjmů, které mají být obdrženy v místních měnách zemí AKT, přepočítací koeficienty platné k prvnímu pracovnímu dni v měsíci, do něhož spadá skutečné datum operace zaznamenané bankou nebo poštovním úřadem střediska.
Článek 21
1. Pro platbu některých kategorií výdajů vymezených vnitřními předpisy v rámci prováděcích postupů je možné podle podmínek stanovených střediskem zřídit zálohové účty.
2. Veškerá rozhodnutí o povolení zálohových účtů přijímá ředitel na základě návrhu závazku ze strany příslušného zaměstnance. Před předložením řediteli musí každý návrh schválit účetní a finanční kontrolor.
3. Opatření upravující zálohové účty obsahují konkrétní ustanovení, zejména o:
a) jmenování správců zálohových účtů;
b) odpovědnosti správců zálohových účtů;
c) maximální částce zálohy;
d) povaze a maximální částce každé výdajové položky;
e) způsobu předkládání podkladů a lhůtách pro jejich předložení.
4. Schvalující osoba a účetní učiní všechny nezbytné kroky, aby zajistili, že se schválené zálohy uvolní ve správné výši a v požadovaných lhůtách.
Článek 22
1. Schvalující osobou pro položky zapsané v rozpočtu střediska je ředitel.
2. Ředitel může některé ze svých povinností přenést na své podřízené zaměstnance. V každém rozhodnutí o přenesení pravomocí uvede dobu trvání a rozsah přenesení.
Článek 23
1. Ředitel jmenuje účetního, který odpovídá za:
a) řádné provádění plateb, inkaso příjmů a zpětné získávání pohledávek;
b) přípravu a předkládání účtů v souladu s článkem 25;
c) vedení účetnictví v souladu s článkem 25;
d) používání účetních pravidel a metod a účtové osnovy v souladu s pravidly stanovenými účetním Komise;
e) stanovení a potvrzení platnosti účetních systémů a případně potvrzení platnosti systémů stanovených schvalující osobou a určených k poskytování nebo odůvodňování účetních údajů;
f) správu pokladny podle společné dohody s ředitelem.
2. Veškeré informace nezbytné k sestavení účtů, které poskytují věrný a poctivý obraz finančních aktiv střediska a plnění rozpočtu, získává účetní od schvalující osoby, která zaručuje jejich spolehlivost.
3. V souladu s odstavcem 1 tohoto článku a s článkem 21 je účetní jako jediný oprávněn spravovat hotovost a cenné papíry. Účetní odpovídá za jejich úschovu.
4. Pro splnění svých povinností a se souhlasem ředitele může účetní přenést některé úkoly na zaměstnance střediska, kteří jsou mu přímo podřízeni. V aktu o přenesení pravomocí jsou uvedeny úkoly, které byly podřízeným zaměstnancům svěřeny, jakož i jejich práva a povinnosti.
Článek 24
1. Zpětné získání jakékoli částky splatné ve prospěch střediska musí vést k vydání příkazu k úhradě schvalující osobou. Příkazy k úhradě schvaluje finanční kontrolor.
2. Účetní přebírá odpovědnost za příkazy k úhradě, které mu předá schvalující osoba.
3. Na každou platbu v hotovosti přijatou účetním nebo správcem zálohových účtů se vydá potvrzení.
KAPITOLA VI
ÚČETNICTVÍ, PŘEDKLÁDÁNÍ A KONTROLA ÚČETNÍCH ZÁVĚREK, AUDIT, ÚČETNÍ DVŮR, OLAF (EVROPSKÝ ÚŘAD PRO BOJ PROTI PODVODŮM)
Článek 25
1. Účty jsou vedeny v eurech podvojným způsobem a podle kalendářního roku. Účty uvádějí všechny příjmy a výdaje od 1. ledna do 31. prosince každého roku a obsahují původní podklady.
Na konci rozpočtového roku se účty uzavřou, aby bylo možné sestavit účetní závěrku střediska.
2. Zápisy se provádějí na základě účetního systému obsahujícího klasifikaci rozpočtových položek, jež zřetelně rozlišuje mezi účty, které umožňují sestavit rozvahu, a těmi, které umožňují sestavit výkaz příjmů a výdajů. Tyto zápisy je možné zaznamenávat do počítačového systému, který umožní sestavení celkového měsíčního zůstatku. Všechny zálohy se zapisují na prozatímní účet a zúčtují se nejpozději na konci následujícího rozpočtového roku, s výjimkou nesplacených záloh.
3. Středisko sestaví rozvahu a výkaz příjmů a výdajů do 30. dubna roku N+1.
V rozvaze se uvádějí aktiva a pasiva střediska k 31. prosinci předchozího rozpočtového roku.
Výkaz příjmů a výdajů zahrnuje:
a) tabulku příjmů obsahující:
- odhadované příjmy za kalendářní rok,
- změny odhadovaných příjmů,
- nároky vzniklé během kalendářního roku,
- částky splatné ke konci kalendářního roku,
- dodatečné příjmy;
b) tabulku výdajů obsahující:
- souhrnnou tabulku rozpočtových položek přidělených, přenesených z roku N a zrušených,
- souhrnnou tabulku rozpočtových položek přenesených z roku N–1 a zrušených,
- tabulku poskytující celkový přehled závazků a povolení za rok N,
- tabulku poskytující celkový přehled závazků a schválení týkajících se rozpočtových položek přenesených z roku N–1;
c) přílohu obsahující:
- použité účetní zásady,
- podrobné poznámky a výpočty k jednotlivým bodům finančních výkazů,
- veškeré vysvětlivky potřebné k zajištění průhlednosti účetnictví.
4. Každé čtvrtletí se vypracuje a zašle Výboru velvyslanců výkaz uvádějící stav plnění běžného rozpočtu a využití přenesených položek; tento výkaz potvrzuje finanční kontrolor a předává se správní radě.
Článek 26
1. Správní rada jmenuje na základě doporučení ředitele střediska a nabídkového řízení na období nejvýše tří let mezinárodně uznávanou auditorskou společnost.
2. Auditoři mohou provádět audit účetních knih a pokladní hotovosti, které se nacházejí ve středisku, ověřovat, zda jsou inventární soupisy a rozvahy sestaveny řádným způsobem a v dobré víře, a přesvědčit se o správnosti informací o účtech střediska.
3. Účelem auditu, který se provádí na základě účetních dokladů a v případě potřeby na místě, je ověření legality a řádnosti příjmů a výdajů a kontrola řádného finančního řízení.
4. Auditoři osvědčí, že účetní závěrka byla sestavena řádně a v souladu s mezinárodními účetními standardy a že podává věrný a poctivý obraz finanční situace střediska.
5. Po skončení každého rozpočtového roku vypracují auditoři nejpozději do 30. června zprávu. Tato zpráva se předloží řediteli, který ji dále postoupí se svými připomínkami správní radě, a ta ji předá Výboru velvyslanců spolu se svými doporučeními.
Na základě této zprávy a účetní závěrky za daný rozpočtový rok udělí Výbor velvyslanců řediteli absolutorium za plnění rozpočtu.
6. Auditoři poskytují středisku poradenství v otázkách rizik tím, že vydávají nezávislá stanoviska ke kvalitě systémů řízení a kontroly a doporučení ke zlepšení podmínek pro provádění operací a k podpoře řádného finančního řízení.
Auditoři odpovídají za:
a) posuzování vhodnosti a účinnosti vnitřních systémů řízení a výkonu střediska při provádění programů a nezbytných kroků s ohledem na rizika s nimi spojená
a b) posuzování vhodnosti a kvality systémů vnitřní kontroly pro operace plnění rozpočtu.
7. Auditoři prověřují veškerou činnost a všechny útvary střediska. Mají úplný a neomezený přístup ke všem informacím potřebným k výkonu svých úkolů.
Článek 27
Komise (jménem Společenství), Účetní dvůr a Evropský úřad pro boj proti podvodům (OLAF) mohou kontrolovat finanční prostředky, které středisko obdrží od ERF v souladu s finančním nařízením pro 9. ERF.
Účetní dvůr může kontrolovat legalitu a řádnost příjmů a výdajů a dodržování dohody a finančního nařízení pro 9. ERF.
KAPITOLA VII
ODPOVĚDNOST SCHVALUJÍCÍCH OSOB, ÚČETNÍCH A SPRÁVCŮ ZÁLOHOVÝCH ÚČTŮ
Článek 28
Schvalující osoby, které při stanovení nároku na úhradu pohledávky, vydání příkazů k úhradě, přijetí výdajového závazku nebo podpisu platebního příkazu poruší toto finanční nařízení, se vystavují disciplinární a případně i finanční odpovědnosti. Totéž platí, pokud nevydají doklad stanovící pohledávku nebo pokud nevydají příkazy k úhradě nebo jejich vydání bezdůvodně zdrží.
Tato odpovědnost schvalující osoby se uplatňuje pouze v případě, že pochybení bylo způsobeno úmyslně nebo vzniklo následkem její hrubé nedbalosti.
Článek 29
1. Účetní se vystavuje disciplinární a případně i finanční odpovědnosti, pokud při provádění plateb poruší článek 19.
Účetní se vystavuje disciplinární a případně i finanční odpovědnosti, pokud dojde k jakékoli ztrátě nebo poškození svěřených peněz, aktiv a dokladů a pokud byly tato ztráta nebo poškození způsobeny úmyslně nebo vznikly následkem jeho hrubé nedbalosti.
Za stejných podmínek účetní odpovídá za řádné plnění příkazů, které obdržel ve vztahu k používání a správě bankovních a poštovních žirových účtů, zejména pokud:
a) přijme nebo vyplatí částky, které neodpovídají částkám na příkazech k úhradě nebo platebních příkazech;
b) uskuteční platby ve prospěch jiných osob než oprávněných příjemců.
2. Správci zálohových účtů se vystavují disciplinární a případně i finanční odpovědnosti v těchto případech:
a) pokud nemohou doložit platby, které provedli, řádnými podklady;
b) pokud uskuteční platby ve prospěch jiných osob než oprávněných příjemců.
Správci zálohových účtů se vystavují disciplinární a případně i finanční odpovědnosti, pokud dojde k jakékoli ztrátě nebo poškození svěřených peněz, aktiv a dokladů a pokud byly tato ztráta nebo poškození způsobeny úmyslně nebo vznikly následkem jejich hrubé nedbalosti.
Článek 30
1. Účetní a správci zálohových účtů musí být pojištěni proti rizikům vznikajícím podle článku 29.
Středisko hradí pojistné náklady s tímto související. Středisko stanoví kategorie zaměstnanců vykonávajících funkce účetních a správců zálohových účtů, jakož i podmínky, za kterých hradí pojistné náklady uvedených zaměstnanců kryjící rizika spojená s plněním jejich povinností.
2. Účetním a správcům zálohových účtů se poskytují zvláštní příspěvky. Výše takových příspěvků se stanoví v předpise vypracovaném střediskem a schváleném správní radou. Částky odpovídající těmto příspěvkům se připisují každý měsíc ve prospěch účtu otevřeného střediskem na jméno těchto zaměstnanců, aby se zřídil záruční fond na krytí případného pokladního nebo bankovního schodku, za který je dotyčná osoba odpovědná, pokud tento schodek není kryt pojistným plněním.
Aktivní zůstatek na těchto záručních účtech se vyplatí dotyčným osobám po skončení jejich jmenování do funkce účetního nebo správce zálohových účtů a poté, co obdrží konečné absolutorium za správu uvedených účtů.
3. Absolutorium uděluje účetnímu a správcům zálohových účtů ředitel na základě zprávy externích auditorů, a to do dvou let po předání účetní závěrky Výboru velvyslanců.
Článek 31
Finanční a disciplinární odpovědnost schvalujících osob, účetních a správců zálohových účtů se stanoví v souladu se zaměstnaneckými předpisy střediska.
Článek 32
Zaměstnanci nesmějí v souvislosti s plněním rozpočtu jednat v případech, kdy by jejich vlastní zájmy mohly být ve střetu se zájmy střediska. Pokud taková situace nastane, musí se dotčený zaměstnanec zdržet jakéhokoliv jednání a obrátit se na svého nadřízeného.
Ke střetu zájmů dochází, pokud zaměstnanec nemůže v souvislosti s plněním rozpočtu vykonávat svou funkci zcela nestranně a objektivně z důvodů rodinných nebo osobních vztahů, národní nebo politické spřízněnosti, hospodářských zájmů nebo z jakéhokoliv jiného důvodu, existuje-li vztah mezi jeho zájmy a zájmy příjemce.
KAPITOLA VIII
OBECNÁ USTANOVENÍ
Článek 33
Zadávání zakázek za účelem poskytování služeb, provádění prací a dodávek zboží se řídí obecnými pravidly stanovenými v rozhodnutí Rady ministrů AKT-ES č. 2/2002 ze dne 7. října 2002 o provádění článků 28, 29 a 30 přílohy IV dohody z Cotonou [4].
Úpravu provádění výše uvedených obecných pravidel stanoví vnitřní nařízení schválené správní radou po získání stanoviska Komise.
Článek 34
1. V souladu se svým mandátem může středisko rovněž spravovat rozpočtové položky jménem třetích stran. Seznam těchto zdrojů se uvede v příloze k rozpočtu střediska.
2. Na správu uvedených zdrojů se použije toto finanční nařízení.
3. Pro správu těchto zdrojů jménem třetích stran se vedou zvláštní účty.
4. Finanční výkazy za jednotlivé fondy spravované střediskem jménem třetí strany zahrnují rozvahu a výkaz příjmů a výdajů ve stavu k 31. prosinci daného rozpočtového roku. Finanční výkazy se potvrzují v souladu s ustanoveními dohody podepsané mezi střediskem a třetí stranou.
Pokud taková ustanovení neexistují, potvrzují finanční výkazy externí auditoři střediska.
5. Tyto finanční výkazy se připojují jako příloha k účetní závěrce střediska.
Článek 35
1. Vede se stálý inventární soupis veškerého movitého a nemovitého majetku střediska. Do inventárního soupisu se zanáší pouze movitý majetek, jehož hodnota je nejméně 350 EUR. Na každé faktuře musí být před jejím zaplacením uvedeno inventární číslo.
2. Každý prodej movitého majetku a zařízení, jehož jednotková kupní hodnota převyšuje 350 EUR, musí být vhodně inzerován.
3. Pokud je jakákoli položka majetku uvedená v inventárním soupisu zcizena či vyřazena nebo pokud se zjistí, že chybí z důvodu ztráty nebo krádeže nebo z jakéhokoli jiného důvodu, vyhotoví se zápis podepsaný ředitelem a osobou odpovědnou za zařízení.
4. Fyzický a účetní inventární soupis se sladí na konci každého rozpočtového roku. Tento soulad potvrzují externí auditoři.
Článek 36
Státy AKT, členské státy a Společenství se zavazují v rozsahu své působnosti přijmout opatření nezbytná k provedení tohoto rozhodnutí.
Článek 37
Zrušuje se finanční nařízení střediska schválené rozhodnutím Výboru velvyslanců AKT-EHS č. 2/91 ze dne 19. dubna 1991.
Článek 38
Toto rozhodnutí vstupuje v platnost dnem přijetí.
Směrnice Rady
ze dne 4. června 1974
o dosažení svobody usazování a volného pohybu služeb pro samostatně výdělečné činnosti a zprostředkovatelské činnosti v obchodě s toxickými látkami a jejich distribuci
(74/557/EHS)
RADA EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství, a zejména na čl. 54 odst. 2 a 3, čl. 63 odst. 2 a 3 této smlouvy,
s ohledem na Obecný program pro odstranění omezení svobody usazování [1], a zejména na hlavu IV A a C uvedeného programu,
s ohledem na Obecný program pro odstranění omezení volného pohybu služeb [2], a zejména na hlavu V C uvedeného programu,
s ohledem na směrnici Rady 64/223/EHS ze dne 25. února 1964 o dosažení svobody usazování a volného pohybu služeb pro činnosti ve velkoobchodě [3],
s ohledem na směrnici Rady 64/224/EHS ze dne 25. února 1964 o dosažení svobody usazování a volného pohybu služeb pro činnosti zprostředkovatelů v obchodě, průmyslu a řemeslech [4],
s ohledem na směrnici Rady 68/363/EHS ze dne 15. října 1968 o dosažení svobody usazování a volného pohybu služeb pro samostatně výdělečné činnosti v maloobchodě [5],
s ohledem na návrh Komise,
s ohledem na stanovisko Evropského parlamentu [6],
s ohledem na stanovisko Hospodářského a sociálního výboru [7],
vzhledem k tomu, že obecné programy předpokládají odstranění veškeré diskriminace na základě státní příslušnosti v oblasti svobody usazování a volného pohybu služeb
- v oblasti velkoobchodu a činností zprostředkovatelů v průmyslu, obchodě a řemeslech před skončením druhého roku druhé etapy,
- v oblasti maloobchodu po skončení druhého roku druhé etapy přechodného období a před skončením druhé etapy;
vzhledem k tomu, že se směrnice 64/223/EHS, 64/224/EHS a 68/363/EHS nevztahují na oblast toxických látek, která je z důvodů zvláštních otázek souvisejících s ochranou veřejného zdraví upravena právními a správními předpisy členských států;
vzhledem k tomu, že směrnice 64/223/EHS a 68/363/EHS se rovněž nevztahují na činnosti s patogenními původci ve velkoobchodě a v maloobchodě; že kromě patogenních původců vymezených jako humánní a veterinární léčiva podle směrnice Rady 65/65/EHS ze dne 26. ledna 1965 o sbližování právních a správních předpisů týkajících se hromadně vyráběných léčivých přípravků [8], ve znění směrnice 66/454/EHS [9], tvoří předmět zmíněných činností pouze patogenní původci označovaní jako "biologické pesticidy pro použití v zemědělství"; že z tohoto důvodu odstranění omezení volného pohybu služeb a svobody usazování v oblasti patogenních původců může být zaměřeno na obchod s těmito pesticidy a jejich distribuci;
vzhledem k tomu, že se ukázalo jako žádoucí a výhodné přijmout v rámci Společenství opatření pro právní úpravu oblastí uvedených ve dvou předchozích bodech s ohledem na nebezpečné účinky, které mohou mít toxické látky na zdraví lidí, zvířat a rostlin přímo nebo prostřednictvím okolního prostředí;
vzhledem k tomu, že činnosti zprostředkovatelů v obchodě, průmyslu a řemeslech jsou předmětem směrnic 64/224/EHS a 68/363/EHS; že činnosti zprostředkovatelů v oblasti toxických látek a patogenních činitelů jsou vyňaty z oblasti působnosti těchto směrnic; že cílem této směrnice je rovněž liberalizace činností zprostředkovatelů; že je vhodné podle této směrnice "obchodem a distribucí" rozumět činnosti zprostředkovatelů ve stejné oblasti;
vzhledem k tomu, že v souladu s Obecným programem pro odstranění omezení svobody usazování musí být odstraněna omezení nároku na vstup do profesních sdružení, pokud profesní činnosti zúčastněné osoby zahrnují uplatnění tohoto nároku;
vzhledem k tomu, že postavení osob v pracovním poměru, které doprovázejí osobu poskytující služby nebo které jednají na její účet, upravují předpisy přijaté k provedení článků 48 a 49 Smlouvy;
vzhledem k tomu, že byly nebo budou přijaty zvláštní směrnice vztahující se na všechny samostatně výdělečné činnosti, které obsahují ustanovení o pohybu a pobytu oprávněných osob, a je-li to nezbytné, rovněž směrnice o koordinaci záruk na ochranu zájmů společníků a třetích osob požadovaných členskými státy od společností;
vzhledem k tomu, že v některých členských státech jsou obchod, distribuce a odborné používání toxických látek upraveny předpisy o přístupu k činnosti a že jiné státy takové předpisy popřípadě přijmou; že přechodná opatření k usnadnění přístupu k profesi a jejího výkonu státním příslušníkům jiného členského státu budou předmětem zvláštní směrnice,
PŘIJALA TUTO SMĚRNICI:
Článek 1
Členské státy odstraní ve prospěch fyzických osob a společností zmíněných v hlavě I obecných programů pro odstranění omezení svobody usazování a volného pohybu služeb (dále jen "oprávněné osoby") omezení uvedená v hlavě III těchto programů, která se týkají práva přístupu k činnostem uvedeným v článku 2 a jejich výkonu.
Článek 2
1. Tato směrnice se vztahuje na samostatně výdělečné činnosti v obchodě a distribuci toxických látek (látek a přípravků) a biologických pesticidů pro použití v zemědělství, které byly vyňaty z oblasti působnosti směrnice 64/223/EHS na základě čl. 2 odst. 1, směrnice 64/224/EHS na základě čl. 4 odst. 1 páté odrážky a směrnice 68/363/EHS na základě čl. 2 odst. 1.
2. Na látky uvedené v odstavci 1 se z důvodu nebezpečných účinků, které mohou mít na zdraví lidí, zvířat a rostlin, vztahují v souladu s právními předpisy členských států zvláštní ustanovení; dotyčné látky jsou vyjmenovány na seznamu, který tvoří přílohu. Členský stát sdělí jakoukoli změnu tohoto seznamu Komisi, která o ní uvědomí ostatní členské státy.
3. Tato směrnice se nevztahuje na činnosti v obchodě s léčivy a jejich distribuci, které jsou vymezeny ve směrnici 65/65/EHS, a na obchodní činnosti ambulantních obchodníků nebo podomních prodejců.
Článek 3
1. Omezení týkající se činností vyjmenovaných v článku 2 se odstraní bez ohledu na označení osob, které vykonávají některou z těchto činností.
2. Obvyklá označení používaná v současné době v členských státech pro určení osob vykonávajících činnosti zprostředkovatelů v obchodě jsou uvedena v článku 3 směrnice 64/224/EHS.
Článek 4
1. Členské státy odstraní omezení, která zejména
a) brání oprávněným osobám působit v hostitelském členském státě nebo v něm poskytovat služby za stejných podmínek a se stejnými právy jako jeho státní příslušníci;
b) vyplývají z administrativních postupů, v jejichž důsledku se na oprávněnou osobu použije zacházení, které je ve srovnání se zacházením se státními příslušníky tohoto státu diskriminační.
2. Mezi omezení, která mají být odstraněna, patří zvláště omezení obsažená v předpisech, které oprávněným osobám zakazují nebo omezují svobodu usazování a volný pohyb služeb:
a) v Belgii:
povinnost být držitelem carte profesionelle (článek 1 zákona ze dne 19 února 1965
b) ve Francii:
- povinnost být držitelem carte d'identité d'étranger commerçant (décret-loi ze dne 12. listopadu 1938, décret ze dne 2. února 1939, zákon ze dne 8. října 1940, zákon ze dne 10. dubna 1954, décret č. 59-852 ze dne 9. července 1959);
- nemožnost využití práva na obnovu obchodních nájmů (décret ze dne 30. září 1953, článek 38),
c) v Lucembursku:
omezená platnost povolení udělovaných cizím státním příslušníkům (článek 21 zákona ze dne 2. června 1962).
Článek 5
1. Členské státy dohlížejí, aby oprávněné osoby měly nárok stát se členy profesních sdružení za stejných podmínek a se stejnými právy a povinnostmi jako jejich vlastní státní příslušníci.
2. Nárok na členství je v případě usazení spojen s možností být volen nebo jmenován na vedoucí místa v profesních sdruženích. Tato vedoucí místa však mohou být vyhrazena státním příslušníkům hostitelského členského státu, pokud se dotyčná organizace v souladu s právními nebo správními předpisy účastní na výkonu veřejné moci.
3. V Lucemburském velkovévodství nárok na členství v Chambre de commerce nebo Chambre des métiers neposkytuje oprávněným osobám právo účastnit se voleb do jejich správních orgánů.
Článek 6
Členské státy neposkytnou svým státním příslušníkům, kteří přicházejí do jiného členského státu za účelem výkonu některé z činností uvedených v článku 2, žádnou podporu, která by mohla narušit podmínky práva usazování.
Článek 7
1. Pokud hostitelský členský stát požaduje od svých státních příslušníků pro přístup k některé z činností uvedených v článku 2 důkaz bezúhonnosti a důkaz, že neprodělali úpadek, anebo jeden z těchto důkazů, přijme tento stát jako dostatečný důkaz ve vztahu ke státním příslušníkům ostatních členských států výpis ze soudního rejstříku nebo rovnocenný doklad prokazující splnění těchto požadavků vydaný příslušným soudním nebo správním orgánem země původu nebo předchozího usazení.
2. Pokud hostitelský členský stát požaduje od svých státních příslušníků pro přístup k některé z činností uvedených v článku 2 splnění určitých podmínek bezúhonnosti, které nemohou být prokázány dokladem uvedeným v odstavci 1, přijme jako dostatečný důkaz ve vztahu ke státním příslušníkům ostatních členských států potvrzení o splnění těchto podmínek vydané příslušným soudním nebo správním orgánem země původu nebo předchozího usazení. Toto potvrzení se musí týkat konkrétních skutečností pokládaných hostitelskou zemí za významné.
3. Nevydává-li země původu nebo předchozího usazení doklad uvedený v odstavci 1 nebo potvrzení uvedené v odstavci 2 prokazující bezúhonnost nebo neprodělání úpadku, mohou být nahrazeny místopřísežným prohlášením nebo ve státech, které takové prohlášení neupravují, čestným prohlášením učiněným dotyčnou osobou před příslušným soudním nebo správním orgánem nebo před notářem v zemi původu nebo předchozího usazení; tento orgán nebo notář vydá potvrzení o místopřísežném prohlášení nebo čestném prohlášení. Prohlášení o neprodělání úpadku lze učinit rovněž před příslušným profesním nebo stavovským sdružením dané země.
4. Doklady vydané v souladu s odstavci 1 a 2 nesmějí být při předložení starší tří měsíců.
5. Členské státy určí ve lhůtě stanovené v článku 8 orgány a sdružení příslušné vydávat doklady uvedené v odstavcích 1 a 2 a neprodleně o nich uvědomí ostatní členské státy a Komisi.
6. Je-li v hostitelském členském státě nutné prokazovat finanční způsobilost, považuje tento stát potvrzení vydaná bankami země původu nebo předchozího usazení za rovnocenná potvrzením vydaným na jeho území.
Článek 8
Členské státy přijmou opatření nezbytná pro dosažení souladu s touto směrnicí ve lhůtě šesti měsíců od jejího oznámení a neprodleně o nich uvědomí Komisi.
Článek 9
Tato směrnice je určena členským státům.
Nařízení Komise (EHS) č. 2182/77
ze dne 30. září 1977,
kterým se stanoví prováděcí pravidla pro prodej zmrazeného hovězího masa z intervenčních zásob určeného ke zpracování ve Společenství a kterým se mění nařízení (EHS) č. 1687/76
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství,
s ohledem na nařízení Rady (EHS) č. 805/68 ze dne 27. června 1968 o společné organizaci trhu s hovězím a telecím masem [1], naposledy pozměněné nařízením (EHS) č. 425/77 [2], a zejména na čl. 7 odst. 3 uvedeného nařízení,
vzhledem k tomu, že nařízení Rady (EHS) č. 98/69 ze dne 16. ledna 1969, kterým se stanoví obecná pravidla pro odbyt zmrazeného hovězího a telecího masa ze strany intervenčních agentur [3], ve znění nařízení (EHS) č. 429/77 [4], stanoví, že takové maso může být prodáno ke zvláštnímu použití; že je nezbytné stanovit prováděcí pravidla pro prodej takového masa, které je určeno ke zpravování ve Společenství;
vzhledem k tomu, že nařízení Komise (EHS) č. 597/77 ze dne 18. března 1977, kterým se stanoví prováděcí pravidla pro zvláštní dovozní režim pro určité druhy zmrazeného hovězího masa určeného ke zpracování [5], ve znění nařízení (EHS) č. 1384/77 [6], stanoví produkty, které mohou ze zpracování vzniknout; že za účelem usnadnit kontrolu tohoto zpracování je vhodné, aby byly produkty prodávané v souladu s tímto nařízením zpracovány na produkty shodné s těmi, které jsou definované v nařízení (EHS) č. 597/77 nebo v položce 02.06 C I a) 2 společného celního sazebníku;
vzhledem k tomu, že nařízení (EHS) č. 597/77 navíc stanoví příznivější režim pro maso určené k výrobě konzerv, aby se zlepšila pozice těchto konzerv v hospodářské soutěži; že je vhodné stanovit, že maso prodávané v souladu s tímto nařízením by mělo být uvedeno do prodeje za ceny, které se liší podle jeho místa určení;
vzhledem k tomu, že je vhodné, aby se na prodeje uskutečněné v rámci tohoto nařízení vztahovalo nařízení Komise (EHS) č. 216/69 ze dne 4. února 1969, kterým se stanoví prováděcí pravidla pro prodej zmrazeného hovězího a telecího masa nakoupeného intervenčními agenturami [7], pokud jde o prodeje za předem stanovené paušální ceny, přičemž se stanoví určité zvláštní odchylky, zejména z důvodu zvláštního místa určení příslušných produktů;
vzhledem k tomu, že je nezbytné stanovit kromě jistoty uvedené v článku 4 nařízení (EHS) č. 216/69 i složení jistoty, která zaručí, že produktům prodaným v rámci tohoto nařízení místo určení; že se tato jistota liší podle konečného použití masa;
vzhledem k tomu, že nařízení Komise (EHS) č. 1687/76 ze dne 30. června 1976 [8] naposledy pozměněné nařízením (EHS) č. 1723/77 [9] stanovilo společná prováděcí pravidla pro ověřování použití a/nebo místa určení produktů z intervenčních zásob; že je vhodné přizpůsobit některá z těchto pravidel prodejům uskutečněným v rámci tohoto nařízení;
vzhledem k tomu, že čl. 4 odst. 2 nařízení Rady (EHS) č. 1134/68 ze dne 30. července 1968, kterým se stanoví prováděcí pravidla k nařízení (EHS) č. 653/68 o podmínkách pro změnu hodnoty zúčtovací jednotky používané pro společnou zemědělskou politiku [10] stanoví, že za transakce prováděné podle ustanovení týkajících se společné zemědělské politiky platí členský stát nebo řádně zmocněný subjekt částky vyjádřené v národní měně, jež odpovídají částkám vyjádřeným v zúčtovacích jednotkách podle poměru mezi zúčtovací jednotkou a národní měnou k datu, kdy se transakce nebo její část uskutečnila;
vzhledem k tomu, že článek 6 nařízení (EHS) č. 1134/68 stanoví, že za den uskutečnění transakce se považuje den, kdy nastala rozhodná skutečnost podle definice obsažené v předpisech Společenství, nebo, pokud takové předpisy neexistují a až do doby přijetí takových předpisů podle definice obsažené v předpisech příslušného členského státu, rozhodná skutečnost, při které se příslušná částka související s transakcí stala splatnou;
vzhledem k tomu, že rozhodná skutečnost, na kterou je vázán vznik nároku na složení jistoty a na výplatu prodejní ceny za produkty, se stává splatnou dnem uzavření smlouvy o prodeji;
vzhledem k tomu, že opatření tohoto nařízení jsou v souladu se stanoviskem Řídícího výboru pro hovězí a telecí maso,
PŘIJALA TOTO NAŘÍZENÍ:
Článek 1
1. Maso prodávané v souladu s tímto nařízením se podle výběru kupujícího použije ve Společenství k výrobě
a) buď konzerv definovaných v čl. 1 odst. 5 nařízení (EHS) č. 597/77, nebo
b) jiných produktů definovaných v čl. 1 odst. 6 uvedeného nařízení nebo v položce 02.06 C I a) 2 společného celního sazebníku.
2. V případě zmrazeného masa zpracovaného na produkty uvedené v odst. 1 písm. a) je doklad o zpracování přijat pouze v případě, že množství konzerv vyrobených z tohoto masa odpovídá alespoň nakoupenému množství.
Koeficienty používané ke stanovení množství vykostěného zmrazeného masa, které je v určitém množství obsaženo v konzervách, jsou stanoveny v příloze tohoto nařízení.
3. Pro účely tohoto nařízení 100 kg nevykostěného masa odpovídá 77 kg vykostěného masa.
V případě prodeje předních čtvrtí však 100 kg nevykostěného odpovídá 70 kg vykostěného masa.
Článek 2
Pro maso prodávané v souladu s tímto nařízením mohou být stanoveny různé prodejní ceny podle toho, zda je maso určeno k výrobě konzerv uvedených v čl. 1 odst. 1 písm. a) nebo k výrobě jiných produktů uvedených v písmenu b) uvedeného odstavce.
Článek 3
1. Aby byly přijaty, musí žádosti o nákup nebo nabídky obsahovat písemné prohlášení kupujícího, že maso je určeno buď k výrobě konzerv uvedených v čl. 1 odst. 1 písm. a) nebo k výrobě jiných produktů uvedených v čl. 1 odst. 1 písm. b), a musí upřesnit členský stát nebo členské státy, kde se má výroba uskutečnit.
2. Před uzavřením smlouvy o prodeji se kupující musí u příslušnému subjektu toho členského státu, ve kterém má dojít ke zpracování, písemně zavázat, že do 30 dnů od uzavření smlouvy určí zařízení, ve kterém má být nakoupené maso zpracováno.
3. Pokud se použije čl. 13 odst. 3 nařízení (EHS) č. 1687/76, intervenční agentura, která má produkty v držení, neprodleně informuje příslušný subjekt členského státu, ve kterém má dojít ke zpracování, o dni uzavření smlouvy o prodeji.
Článek 4
1. Před uzavřením smlouvy o prodeji je jistota, která zaručí, že dojde ke zpracování produktů, složena u příslušného subjektu členského státu, ve kterém má dojít ke zpracování. Skládá se v národní měně tohoto členského státu. Výše jistoty se liší v závislosti na produktech nabízených k prodeji a jejich konečném použití.
2. Pokud se použije čl. 13 odst. 3 nařízení (EHS) č. 1687/76, může být smlouva o prodeji uzavřena až poté, co intervenční agentura, která má produkty v držení, obdrží osvědčení podle uvedeného odstavce. Článek 5
1. Zpracování masa nakoupeného v souladu s tímto nařízením musí být provedeno do čtyř měsíců ode dne uzavření smlouvy o prodeji. 2. Doklad stanovený v článku 12 nařízení (EHS) č. 1687/76 musí být předložen do pěti měsíců ode dne uzavření smlouvy o prodeji.
3. Uvolnění jistoty stanovené v čl. 4 odst. 1 je vázáno na předložení dokladu uvedeného v odstavci 2 a splnění ostatních závazků stanovených v tomto nařízení.
4. Jistota stanovená v čl. 4 odst. 1 je neprodleně uvolněna, pokud je žádost o nákup zamítnuta, a to v poměru k množství, pro které nebyla uzavřena smlouva o prodeji.
Článek 6 1. Odchylně od čl. 5 odst. 1 nařízení (EHS) č. 216/69 je cena zaplacena v době vyskladnění zboží v poměru k vyskladněnému množství a nejpozději v den předcházející každé vyskladnění.
2. Cena je zaplacena v národní měně toho členského státu, ve kterém má sídlo intervenční agentura, která má příslušné produkty v držení. 3. Odchylně od čl. 2 odst. 2 nařízení (EHS) č. 216/69 je minimální množství k prodeji 10 tun.
Článek 7
Pokud z důvodů vyšší moci není kupující schopen dodržet lhůtu stanovenou pro převzetí produktů, přijme prodávající intervenční agentura taková opaření, která považuje vzhledem k nastalým okolnostem za nezbytná.
Intervenční agentura oznámí Komisi každý případ vyšší moci a příslušná přijatá opatření. Článek 8
Ve smyslu článku 6 nařízení (EHS) č. 1134/68 se za rozhodnou skutečnost, kdy se jistota stanovená v čl. 4 odst. 1 stává splatnou, považuje den uzavření smlouvy o prodeji.
Článek 9
V části "II. Produkty určené k jinému použití a/nebo místu určení než je použití a/nebo místo určení uvedené v části I" přílohy nařízení (EHS) č. 1687/76 se za odstavec 16 doplňuje nový odstavec a příslušná poznámka pod čarou:
"17. Nařízení Komise (EHS) č. 2182/77 ze dne 30. září 1977, kterým se stanoví prováděcí pravidla pro prodej zmrazeného hovězího masa z intervenčních zásob určeného ke zpracování ve Společenství a kterým se mění nařízení (EHS) č. 1687/76 [8] Úř. věst. L 251, 1.10.1977, s. 60.. a) Maso určené k výrobě konzerv:
- kolonka 104:
"Meat intended for the manufacture of preserved food.System (a). (Regulation (EEC) No 2182/77)." "Kød bestemt til fremstiling af konserves.Ordning (a). (Forordning (EØF) nr. 2182/77)."
"Fleisch zur Herstellung von Konserven bestimmt.Regelung (a). (Verordnung (EWG) Nr. 2182/77)." "Viandes destinées à la fabrication de conserves.Régime (a). (Règlement (CEE) no 2182/77)."
"Carni destinate alle fabbricazione di conserve.Regime (a). (Regolamento (CEE) n. 2182/77)."
"Vlees bestemd voor de vervaardiging van conserve.Regeling (a). (Verordening (EEG) nr. 2182/77)." - kolonka 106:
Den uzavření smlouvy o prodeji.
b) Maso určené k výrobě jiných produktů: - kolonka 104:
"Meat intended for processing.System (b). (Regulation (EEC) No 2182/77)."
"Kød bestemt til forarbejding.Ordning (b). (Forordning (EØF) nr. 2182/77)."
"Zur Verarbeitung bestimmtes Fleisch.Regelung (b). (Verordnung (EWG) Nr. 2182/77)." "Viandes destinées à la transformation.Régime (b). (Règlement (CEE) no 2182/77)."
"Carni destinate alle trasformazione.Regime (b). (Regolamento (CEE) n. 2182/77)."
"Vlees bestemd voor verwerking.Regeling (b). (Verordening (EEG) nr. 2182/77)."
- kolonka 106:
Den uzavření smlouvy o prodeji." Článek 10
Toto nařízení vstupuje v platnost dnem 10. října 1977. Toto nařízení je závazné v celém rozsahu a přímo použitelné ve všech členských státech.
NAŘÍZENÍ RADY (EHS) č. 3026/77
ze dne 28. listopadu 1977
o uzavření Dodatkového protokolu k Dohodě o přidružení mezi Evropským hospodářským společenstvím a Tureckem v důsledku přistoupení nových členských států ke Společenství
RADA EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství, a zejména na článek 238 této smlouvy,
s ohledem na Smlouvu o přistoupení nových členských států k Evropskému hospodářskému společenství a k Evropskému společenství pro atomovou energii, podepsanou dne 22. ledna 1972, a zejména na článek 108 Aktu, který tvoří přílohu této smlouvy,
s ohledem na doporučení Komise,
s ohledem na stanovisko Evropského parlamentu[1],
vzhledem k tomu, že je třeba uzavřít Dodatkový protokol o některých ustanoveních týkajících se Dohody o přidružení mezi Evropským hospodářským společenstvím a Tureckem v důsledku přistoupení nových členských států k Evropskému hospodářskému společenství,
PŘIJALA TOTO NAŘÍZENÍ:
Článek 1
Dodatkový protokol k Dohodě o přidružení mezi Evropským hospodářským společenstvím a Tureckem v důsledku přistoupením nových členských států ke Společenství, jakož i prohlášení připojená k závěrečnému aktu, se uzavírají a schvalují jménem Společenství. Znění protokolu a závěrečného aktu se připojuje k tomuto nařízení.
Článek 2
Předseda Rady sdělí ostatním smluvním stranám, že postupy nezbytné ke vstupu Protokolu v platnost byly na straně Společenství ukončeny[2].
Článek 3
Toto nařízení vstupuje v platnost třetím dnem po vyhlášení
ze dne 1. srpna 1980, kterým se mění nařízení (EHS) č. 2973/79, kterým se stanoví prováděcí pravidla pro poskytování pomoci při vývozu produktů z odvětví hovězího a telecího masa, které mohou při dovozu do třetí země podléhat zvláštnímu zacházení
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství,
s ohledem na nařízení Rady (EHS) č. 805/68 ze dne 27. června 1968 o společné organizaci trhu s hovězím a telecím masem [1], naposledy pozměněné nařízením (EHS) č. 2916/79 [2], a zejména na čl. 15 odst. 2 uvedeného nařízení,
s ohledem na nařízení Rady (EHS) č. 2931/79 ze dne 20. prosince 1979 o poskytování pomoci při vývozu zemědělských produktů, které mohou podléhat zvláštnímu zacházení při dovozu do určité třetí země [3], a zejména na čl. 1 odst. 2 uvedeného nařízení,
vzhledem k tomu, že nařízení Komise (EHS) č. 2973/79 [4] stanoví prováděcí pravidla pro roční vývoz 5000 tun hovězího a telecího masa do Spojených států amerických, které podléhá zvláštnímu zacházení;
vzhledem k tomu, že čl. 1 odst. 2 uvedeného nařízení stanoví, že maso musí pocházet ze zvířat poražených nejpozději jeden měsíc před vývozním celním odbavením; že s ohledem na logistické prostředky se tato lhůta ukázala jako příliš krátká, a je proto vhodné prodloužit ji na dva měsíce;
vzhledem k tomu, že opatření tohoto nařízení jsou v souladu se stanoviskem Řídícího výboru pro hovězí a telecí maso,
PŘIJALA TOTO NAŘÍZENÍ:
Článek 1
V článku 1 nařízení (EHS) č. 2973/79 se odstavec 2 nahrazuje tímto:
"Maso podle odstavce 1 musí splňovat hygienické předpisy požadované v dovážející třetí zemi a musí pocházet ze zvířat poražených nejpozději dva měsíce před vývozním celním odbavením."
Článek 2
Toto nařízení vstupuje v platnost dnem 4. srpna 1980.
Toto nařízení je závazné v celém rozsahu a přímo použitelné ve všech členských státech.
Směrnice Rady
ze dne 25. května 1983,
kterou se mění směrnice 82/400/EHS, kterou se mění směrnice 77/391/EHS a zavádějí doplňující opatření Společenství k eradikaci brucelózy, tuberkulózy a leukózy u skotu
(83/253/EHS)
RADA EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství, a zejména na článek 43 uvedené smlouvy,
s ohledem na návrh Komise [1],
s ohledem na stanovisko Evropského parlamentu [2],
s ohledem na stanovisko Hospodářského a sociálního výboru [3],
vzhledem k tomu, že směrnice Rady 82/400/EHS [4] zavedla zejména doplňující opatření Společenství k eradikaci brucelózy, tuberkulózy a leukózy u skotu;
vzhledem k tomu, že pro průhlednější rozdělování prostředků je nezbytné zahrnout veškeré výdaje spojené s různými opatřeními Společenství ve veterinární oblasti do kapitoly výdajů v zemědělském odvětví;
vzhledem k tomu, že za tím účelem, aby se na výdaje Společenství spojené s výše uvedeným opatřením vztahovala vhodná finanční a peněžní pravidla a postupy, měly by se v tomto odvětví přiměřeně použít odpovídající články nařízení Rady (EHS) č. 729/70 ze dne 21. dubna 1970 o financování společné zemědělské politiky [5], naposledy pozměněného nařízením (EHS) č. 3509/80 [6], a nařízení Rady (EHS) č. 129/78 ze dne 24. ledna 1978 o směnných kursech, které se použijí v rámci společné zemědělské strukturální politiky [7],
PŘIJALA TUTO SMĚRNICI:
Článek 1
Ve směrnici 82/400/EHS se vkládá nový článek, který zní:
"Článek 7a
Nařízení (EHS) č. 129/78 a články 8 a 9 nařízení (EHS) č. 729/70 se použijí přiměřeně."
Článek 2
Tato směrnice je určena členským státům.
Rozhodnutí Rady
ze dne 8. května 1984
o bodu 2 dohod o dobrovolném omezení v odvětví skopového, jehněčího a kozího masa mezi Evropským hospodářským společenstvím a Rakouskem, Bulharskem, Československem, Maďarskem, Islandem, Polskem, Uruguayí a Jugoslávií
(84/309/EHS)
RADA EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství, a zejména na článek 113 této smlouvy,
s ohledem na doporučení Komise,
vzhledem k tomu, že podle dohod o dobrovolném omezení v odvětví skopového, jehněčího a kozího masa nebo živých ovcí a koz, uzavřených s Evropským hospodářským společenstvím, se dotyčné třetí země ve výměnách dopisů zavázaly omezit množství svých vývozů na některé trhy Společenství, které jsou považovány za citlivé oblasti; že tyto závazky skončí dnem 31. března 1984;
vzhledem k tomu, že se okolnosti, na základě kterých byly tyto trhy označeny za citlivé, nezměnily; že by proto měla být přijata ustanovení prodlužující dohody týkající se omezení vývozů do těchto oblastí;
vzhledem k tomu, že Komise za tímto účelem vedla jednání
Rozhodnutí Komise
ze dne 3. července 1984,
kterým se stanoví zvláštní označení pro čerstvé maso podle čl. 5 písm. a) směrnice Rady 64/433/EHS
(84/371/EHS)
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství,
s ohledem na směrnici Rady 64/433/EHS ze dne 26. června 1964 o hygienických otázkách obchodu s čerstvým masem uvnitř Společenství [1], naposledy pozměněnou směrnicí 83/90/EHS [2], a zejména na čl. 5 písm. a) uvedené směrnice,
vzhledem k tomu, že čl. 5 písm. a) směrnice Rady 64/433/EHS stanoví, že některé kategorie masa mohou být posílány z území jednoho členského státu na území jiného členského státu pouze tehdy, je-li maso určeno k úpravě některým ze způsobů stanovených směrnicí Rady 77/99/EHS [3] a je opatřeno zvláštním označením;
vzhledem k tomu, že je nezbytné stanovit označení, které je snadno rozpoznatelné a dává záruky potřebné pro rozlišování masa;
vzhledem k tomu, že opatření tohoto rozhodnutí jsou v souladu se stanoviskem Stálého veterinárního výboru,
PŘIJALA TOTO ROZHODNUTÍ:
Článek 1
Pro účely čl. 5 písm. a) směrnice 64/433/EHS se použije označení vymezené v příloze.
Článek 2
Toto rozhodnutí je určeno členským státům.
Rozhodnutí Komise
ze dne 5. července 1984,
kterým se mění rozhodnutí 83/471/EHS o Kontrolním výboru Společenství pro použití klasifikační stupnice Společenství pro jatečně upravená těla dospělých kusů skotu
(84/375/EHS)
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství,
s ohledem na nařízení Rady (EHS) č. 1208/81 ze dne 28. dubna 1981, kterým se stanoví klasifikační stupnice Společenství pro jatečně upravená těla dospělých kusů skotu [1], a zejména na čl. 5 odst. 4 uvedeného nařízení,
vzhledem k tomu, že rozhodnutí Komise 83/471/EHS [2] stanoví prováděcí pravidla pro kontroly na místě, které provádí Kontrolní výbor Společenství uvedený v článku 5 nařízení (EHS) č. 1208/81;
vzhledem k tomu, že nařízením (EHS) č. 869/84 [3] Rada rozhodla použít na zkušební dobu tří let intervenční opatření na základě klasifikační stupnice Společenství, stanovené nařízením (EHS) č. 1208/81; že je vhodné rozšířit oblast kontrol prováděných Kontrolním výborem do takové míry, aby se týkaly rovněž klasifikace, identifikace a označování produktů, na které se vztahují intervenční opatření; že je proto vhodné změnit rozhodnutí 83/471/EHS,
PŘIJALA TOTO ROZHODNUTÍ:
Článek 1
Rozhodnutí 83/471/EHS se mění takto:
1. Článek 1 se nahrazuje tímto:
"Článek 1
Kontrolní výbor Společenství uvedený v článku 5 nařízení (EHS) č. 1208/81, dále jen "výbor", je pověřen prováděním kontrol na místě, které se týkají:
a) použití ustanovení o klasifikační stupnici Společenství pro jatečně upravená těla dospělých kusů skotu;
b) stanovení tržních cen v souladu s uvedenou stupnicí;
c) klasifikace, identifikace a označování produktů v rámci intervenčních opatření uvedených v článku 5 nařízení (EHS) č. 805/68."
2. V článku 3 se odstavec 1 nahrazuje tímto:
"1. Kontroly na místě se provádějí na jatkách, na trzích s masem, v intervenčních centrech, v kurzovních střediscích a v ústředních a regionálních orgánech příslušných k provádění ustanovení uvedených v článku 1."
Článek 2
Toto rozhodnutí je určeno členským státům.
Rozhodnutí Rady
ze dne 15. září 1986
o uzavření Dodatkového protokolu k Dohodě mezi Evropským hospodářským společenstvím a Islandskou republikou v důsledku přistoupení Španělského království a Portugalské republiky ke Společenství
(86/543/EHS)
RADA EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství, a zejména na článek 113 této smlouvy,
s ohledem na doporučení Komise,
vzhledem k tomu, že je třeba schválit Dodatkový protokol k Dohodě mezi Evropským hospodářským společenstvím a Islandskou republikou [1], podepsané
Nařízení Komise (EHS) č. 1032/86
ze dne 9. dubna 1986,
kterým se mění nařízení (EHS) č. 2388/84 o zvláštních prováděcích pravidlech pro vývozní náhrady v případě některých konzerv z hovězího a telecího masa
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství,
s ohledem na nařízení Rady (EHS) č. 805/68 ze dne 27. června 1968 o společné organizaci trhu s hovězím a telecím masem [1], naposledy pozměněné nařízením (EHS) č. 3768/85 [2], a zejména na čl. 18 odst. 5 uvedeného nařízení,
vzhledem k tomu, že nařízení Komise (EHS) č. 2388/84 [3] stanovilo, že některé konzervy, které splňují podmínky stanovené tímto nařízením a jsou vyváženy do třetích zemí, mají právo na poskytnutí zvláštní náhrady, pokud jsou vyrobeny v rámci režimu podle článku 4 nařízení Rady (EHS) č. 565/80 [4]; že s ohledem na odbytové možnosti na trzích třetích zemí by měly být tyto podmínky přizpůsobeny níže popsaným způsobem;
vzhledem k tomu, že opatření tohoto nařízení jsou v souladu se stanoviskem Řídícího výboru pro hovězí a telecí maso,
PŘIJALA TOTO NAŘÍZENÍ:
Článek 1
V prvním pododstavci článku 2 nařízení (EHS) č. 2388/84 se ve druhé odrážce údaj "80 %" nahrazuje údajem "60 %".
Článek 2
Toto nařízení vstupuje v platnost dnem 10. dubna 1986.
Toto nařízení je závazné v celém rozsahu a přímo použitelné ve všech členských státech.
Nařízení Komise (EHS) č. 3940/87
ze dne 21. prosince 1987,
kterým se mění nařízení Rady (EHS) č. 103/76, (EHS) č. 104/76, (EHS) č. 105/76, (EHS) č. 2203/82 a (EHS) č. 3117/85 a Komise (EHS) č. 3321/82, (EHS) č. 3510/82, (EHS) č. 3598/83, (EHS) č. 3611/84, (EHS) č. 254/86 a (EHS) č. 314/86
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství,
s ohledem na nařízení Rady (EHS) č. 2658/87 ze dne 23. července 1987 o celní a statistické nomenklatuře a o společném celním sazebníku [1], a zejména na článek 15 uvedeného nařízení,
vzhledem k tomu, že s ohledem na zavedení kombinované nomenklatury zboží založené na harmonizovaném systému, celní nomenklatura uvedená v nařízení Rady (EHS) č. 3796/81 [2] byla ode dne 1. ledna 1988 pozměněna nařízením Rady (EHS) č. 3759/87 [3];
vzhledem k tomu, že je proto nezbytné změnit některá nařízení provádějící nařízení (EHS) č. 3796/81,
PŘIJALA TOTO NAŘÍZENÍ:
Článek 1
Nařízení uvedená v nadpisu se mění v souladu s přílohou.
Článek 2
Toto nařízení vstupuje v platnost dnem 1. ledna 1988.
Toto nařízení je závazné v celém rozsahu a je přímo použitelné ve všech členských státech.
ze dne 3. prosince 1987, kterou se mění směrnice 70/220/EHS o sbližování právních předpisů členských států týkajících se opatření proti znečišťování ovzduší plyny zážehových motorů motorových vozidel
(88/76/EHS) RADA EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství, a zejména na článek 100A této smlouvy,
s ohledem na návrh Komise [1],
ve spolupráci s Evropským parlamentem [2],
s ohledem na stanovisko Hospodářského a sociálního výboru [3],
vzhledem k tomu, že je třeba přijmout opatření k postupnému vytvoření vnitřního trhu do 31. prosince 1992; že vnitřní trh zahrnuje prostor bez vnitřních hranic, v němž je zajištěn volný pohyb zboží, osob, služeb a kapitálu;
vzhledem k tomu, že první akční program Evropských společenství pro ochranu životního prostředí schválený Radou dne 22. listopadu 1973 vyzval k využití nejnovějších vědeckých poznatků v boji proti znečišťování ovzduší plynyz motorových vozidel a tomu odpovídajícím změnám dříve přijatých směrnic; že třetí akční program stanoví další úsilí, které je nutné vynaložit k podstatnému snížení stávající úrovně emisí znečisťujících látek z motorových vozidel;
vzhledem k tomu, že směrnice 70/220/EHS [4] stanoví mezní hodnoty emisí oxidu uhelnatého a nespálených uhlovodíků z motorů těchto vozidel; že tyto mezní hodnoty byly poprvé sníženy směrnicí 74/290/EHS [5] a dále doplněny směrnicí 77/102/EHS [6] o mezní hodnoty pro přípustné emise oxidů dusíku; že mezní hodnoty těchto tří znečišťujících látek byly následně postupně sníženy směrnicemi 78/665/EHS [7] a 83/351/EHS [8];
vzhledem k tomu, že práce, které Komise vykonala v rámci své politiky komplexního přístupu k vývoji předpisů pro průmysl motorových vozidel, ukázaly, že evropský průmysl již má k dispozici nebo stále zdokonaluje technická řešení motorů, která umožní další snížení mezních hodnot; že v uvažovaném období takové snížení neohrozí cíle politiky Společenství v jiných oblastech, především v oblasti racionálního využívání energie; vzhledem k tomu, že je nutné podporovat jak inovace, tak průmyslovou soutěž na vnitřním trhu i na zahraničních trzích; že je nutné, aby Společenství přijalo opatření týkající emisí z vozidel; že tato opatření musí zároveň zajišťovat vysokou úroveň ochrany životního prostředí a umožňovat dosáhnout hodnot, které odpovídají evropským podmínkám, aby se jejich konečný účinek na životní prostředí vyrovnal účinku norem pro emise z vozidel platných ve Spojených státech amerických; že k uskutečnění tohoto cíle je třeba učinit opatření pro diferencované řešení pro jednotlivé kategorie zdvihového objemu motoru vozidel, aby bylo možno v co největší míře splnit požadavky Společenství při přiměřených nákladech a s použitím rozdílných technických prostředků; že mezní hodnoty stanovené pro vozidla s motorem se zdvihovým objemem menším než 1,4 litru odpovídají stávajícím technickým a ekonomickým podmínkám evropských výrobců v této oblasti trhu, že mezní hodnoty pro roky 1992/93 by měly být stanoveny v roce 1987;
vzhledem k tomu, že mezní hodnoty v této směrnici jsou založeny na zkušební metodě stanovené ve směrnici 70/220/EHS, avšak tento postup se musí následně přizpůsobovat, aby byl reprezentativní nejen pro podmínky provozu v centrech měst s hustým provozem, ale také pro oblasti mimo tato centra; že rozhodnutí o takovém přizpůsobení by se mělo učinit nejpozději v roce 1987;
vzhledem k tomu, že článek 5 směrnice 70/220/EHS stanoví možnost přizpůsobit přílohy technickému pokroku;
vzhledem k tomu, že benzinové motory všech vozidel, která spadají do oblasti působnosti této směrnice, by měly být konstruovány k provozu s bezolovnatým benzinem, aby bylo možno zastavit používání příměsí na bázi olova v palivech, a tím dosáhnout rozhodujícího podílu na snížení znečištění životního prostředí tímto prvkem;
vzhledem k tomu, že je nutné zajistit, aby ustanovení pro vznětové motory vozidel, která jsou v oblasti působnosti této směrnice, zůstala s ohledem na zvláštní povahu všech znečišťujících látek emitovaných těmito motory slučitelná s dalším vývojem ustanovení podle směrnice 72/306/EHS [9] pro jiné znečišťující látky emitované těmito motory;
vzhledem k tomu, že v době mezi přijetím evropských norem a přijetím upraveného evropského cyklu je žádoucí, aby pro vozidla, která obdrží schválení typu podle rovnocenných norem na vývozních trzích Společenství, bylo také uděleno EHS schválení typu;
vzhledem k tomu, že členské státy, které si to přejí, mohou, při dodržení pravidel Smlouvy, používat v předstihu nové hodnoty stanovené v této směrnici, za podmínky, že jestliže tak učiní, nesmějí zakázat prodej a provoz vozidel, ať vyrobených v tuzemsku, nebo dovezených, která splňují požadavky Společenství,
PŘIJALA TUTO SMĚRNICI:
Článek 1
Přílohy I, II, III, VI a VII směrnice 70/220/EHS se mění v souladu s přílohou této směrnice. Vkládá se nová příloha IIIA.
Článek 2
1. Od 1. července 1988 nesmějí členské státy z důvodů týkajících se znečišťování ovzduší plyny z motoru nebo z důvodů požadavků na palivo motoru - odmítnout udělit EHS schválení typu nebo vydat doklad uvedený v čl. 10 odst. 1 druhé odrážce směrnice 70/156/EHS [10], naposledy pozměněné směrnicí 87/403/EHS [11], nebo odmítnout udělit vnitrostátní schválení typu pro typ motorového vozidla,
nebo - zakázat první uvedení do provozu vozidla,
pokud úroveň plynných znečišťujících látek emitovaných z tohoto typu motorového vozidla nebo z tohoto vozidla a požadavky na palivo motoru splňují požadavky směrnice 70/220/EHS ve znění této směrnice.
2. Od 1. října 1988 členské státy nesmějí pro typy vozidel se zdvihovým objemem motoru překračujícím 2000 cm3,
od 1. října 1990 pro typy vozidel se zdvihovým objemem motoru menším než 1400 cm3,
od 1. října 1991 pro typy vozidel se zdvihovým objemem motoru od 1400 cm3 do 2000 cm3 včetně a od 1. října 1994 pro typy vozidel s týmž zdvihovým objemem motoru vybavené vznětovými motory s přímým vstřikem,
- již vydat doklad uvedený v čl. 10 odst. 1 druhé odrážce směrnice 70/156/EHS pro typ motorového vozidla a
- mohou odmítnout udělit vnitrostátní schválení typu pro typ motorového vozidla,
jehož emise plynných znečišťujících látek nesplňují požadavky příloh směrnice 70/220/EHS ve znění této směrnice.
3. Od 1. října 1989 pro typy vozidel se zdvihovým objemem motoru překračujícím 2000 cm3,
od 1. října 1991 pro typy vozidel se zdvihovým objemem motoru menším než 1400 cm3,
od 1. října 1993 pro typy vozidel se zdvihovým objemem motoru od 1400 cm3 do 2000 cm3 včetně a od 1. října 1996 pro typy vozidel s týmž zdvihovým objemem motoru vybavené vznětovými motory s přímým vstřikem
mohou členské státy zakázat první uvedení vozidla do provozu, jehož emise plynných znečišťujících látek a požadavky na palivo motoru nesplňují požadavky příloh směrnice 70/220/EHS ve znění této směrnice.
Článek 3
1. Členské státy mohou odmítnout udělit vnitrostátní schválení typu, EHS schválení typu nebo vydat doklad uvedený v čl. 10 odst. 1 druhé odrážce směrnice 70/156/EHS pro typ motorového vozidla se zážehovým motorem, pokud jeho požadavky na palivo motoru nesplňují požadavky příloh směrnice 70/220/EHS ve znění této směrnice, - od 1. října 1988 pro typy vozidel s motorem se zdvihovým objemem překračujícím 2000 cm3, s výjimkou typů definovaných v bodu 8.1,
- od 1. října 1989 pro ostatní typy.
2. Od 1. října 1990 členské státy mohou zakázat první uvedení do provozu vozidla se zážehovým motorem, pokud požadavky na palivo motoru nesplňují požadavky příloh směrnice 70/220/EHS ve znění této směrnice, s výjimkou případu, kdy výrobce předloží osvědčení, které bude přijato technickým orgánem, jenž udělil původní schválení typu z hlediska emisí, a v němž se prohlašuje, že přizpůsobení vozidla novým požadavkům z hlediska paliva vyžaduje větší technické změny, zvláště změnu ve vlastnostech materiálů sedel sacích nebo výfukových ventilů, nebo zmenšení kompresního poměru, nebo zvýšení schopnosti motoru ke kompenzaci ztráty výkonu; v tomto případě může tento zákaz platit od lhůt uvedených v čl. 2 odst. 3.
Článek 4
Nejpozději do 31. prosince 1987 na návrh Komise Rada - rozhodne o dalším snížení mezních hodnot pro vozidla se zdvihovým objemem menším než 1400 cm3, aby se tyto hodnoty použily nejpozději v roce 1992 pro udělování nových vnitrostátních schválení typu a v roce 1993 pro uvádění vozidel do provozu,
- změní zkoušku podle přílohy III směrnice 70/220/EHS, aby byla přizpůsobena současným podmínkám, zvláště vložením mimoměstského zkušebního cyklu,
- rozhodne o postupech pro vstup v platnost změněné zkoušky obsažené v příloze III a o podmínkách pro zrušení dosavadních příloh III a IIIA směrnice 70/220/EHS ve znění této směrnice, včetně přechodného období.
Článek 5
Členské státy uvedou v účinnost předpisy nezbytné pro dosažení souladu s touto směrnicí do 1. října 1974 a neprodleně o nich uvědomí Komisi.
Článek 6
Tato směrnice je určena členským státům.
Směrnice Komise
ze dne 22. června 1988,
kterou se přizpůsobuje technickému pokroku směrnice Rady 79/622/EHS o sbližování právních předpisů členských států týkajících se ochranných konstrukcí chránících při převrácení kolových zemědělských a lesnických traktorů (statické zkoušky)
(88/413/EHS)
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství,
s ohledem na směrnici Rady 74/150/EHS ze dne 4. března 1974 o sbližování právních předpisů členských států týkajících se schvalování typu kolových zemědělských a lesnických traktorů [1], naposledy pozměněnou směrnicí 88/297/EHS [2], a zejména na článek 11 uvedené směrnice,
vzhledem k tomu, že na základě získaných zkušeností je nyní možné doplnit a upřesnit některá ustanovení směrnice Rady 79/622/EHS [3] naposledy pozměněné směrnicí 87/354/EHS [4];
vzhledem k tomu, že opatření této směrnice jsou v souladu se stanoviskem Výboru pro přizpůsobování směrnic o odstraňování technických překážek obchodu v oblasti zemědělských a lesnických traktorů technickému pokroku,
PŘIJALA TUTO SMĚRNICI:
Článek 1
Přílohy III a IV směrnice 79/622/EHS se mění v souladu s přílohou této směrnice.
Článek 2
1. Od 1. října 1988 členské státy nesmějí:
- odmítnout udělit EHS schválení typu nebo vydat doklad uvedený v čl. 10 odst. 1 poslední odrážce směrnice 74/150/EHS nebo udělit vnitrostátní schválení typu pro typ traktoru, ani
- zakázat první uvedení traktorů do provozu,
pokud ochranná konstrukce chránící při převrácení tohoto typu traktoru nebo těchto traktorů splňuje požadavky této směrnice.
2. Od 1. října 1989 členské státy:
- nesmějí již vydat doklad uvedený v čl. 10 odst. 1 poslední odrážce směrnice 74/150/EHS pro typ traktoru, jehož ochranná konstrukce chránící při převrácení nesplňuje požadavky této směrnice,
- mohou odmítnout udělit vnitrostátní schválení typu pro typ traktoru, jehož ochranná konstrukce chránící při převrácení nesplňuje požadavky této směrnice.
Článek 3
Členské státy uvedou v účinnost předpisy nezbytné pro dosažení souladu s touto směrnicí nejpozději do 30. září 1988. Neprodleně o nich uvědomí Komisi.
Článek 4
Tato směrnice je určena členským státům.
ze dne 18. června 1991, kterou se podesáté mění směrnice 76/769/EHS o sbližování právních a správních předpisů členských států týkajících se omezení uvádění na trh a používání některých nebezpečných látek a přípravků
(91/338/EHS) RADA EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství, a zejména na článek 100a této smlouvy,
s ohledem na návrh Komise [1],
ve spolupráci s Evropským parlamentem [2],
s ohledem na stanovisko Hospodářského a sociálního výboru [3],
vzhledem k tomu, že by v období do 31. prosince 1992 měla být přijata opatření s cílem postupného vytvoření vnitřního trhu; že vnitřní trh představuje prostor bez vnitřních hranic, ve kterém je zajištěn volný pohyb zboží, osob, služeb a kapitálu;
vzhledem k tomu, že usnesení Rady ze dne 25. ledna 1988 [4] vyzvalo Komisi, aby soustavně sledovala vývoj specifických opatření pro akční program Společenství v boji proti znečišťování životního prostředí kadmiem; že musí být také chráněno lidské zdraví, a že by proto měla být zavedena celková strategie, která omezuje zejména používání kadmia a provádí vědecký výzkum jeho náhrad;
vzhledem k tomu, že bylo dosaženo pokroku ve znalosti a technice náhradních látek; že by proto bylo účelné systematicky přehodnocovat situaci s ohledem na výsledky vědeckých a technických studií podle uvedeného usnesení;
vzhledem k tomu, že polyvinylchlorid (PVC) nesmí být barven pigmenty na bázi kadmia; že pro určité speciální aplikace je při současném stavu technologie stále nezbytné použití stabilizátoru založeného na bázi kadmia;
vzhledem k tomu, že omezení již přijatá některými členskými státy na použití nebo uvádění na trh výše uvedených látek nebo přípravků, které je obsahují, má přímý dopad na vytváření a fungování vnitřního trhu; že je proto nezbytné uvést v soulad právní předpisy členských států v této oblasti a změnit odpovídajícím způsobem přílohu I směrnice 76/769/EHS [5], naposledy pozměněné směrnicí 89/678/EHS [6],
PŘIJALA TUTO SMĚRNICI:
Článek 1
Příloha I směrnice 76/769/EHS se mění v souladu s přílohou této směrnice. Nová ustanovení se však nevztahují na výrobky obsahující kadmium, které jsou již upraveny jinými právními předpisy Společenství.
Článek 2
Vzhledem k rozvoji znalostí a technologií týkajících se méně nebezpečných náhrad kadmia a jeho sloučenin přehodnotí Komise po konzultaci s členskými státy situaci poprvé během tří let od data uvedeného v čl. 3 odst. 1 a dále v pravidelných intervalech v souladu s postupem stanoveným v článku 2a směrnice 76/769/EHS.
Článek 3
1. Členské státy uvedou v účinnost právní a správní předpisy nezbytné pro dosažení souladu s touto směrnicí nejpozději do 31. prosince 1992. Neprodleně o nich uvědomí Komisi.
2. Tato opatření přijatá členskými státy musejí obsahovat odkaz na tuto směrnici nebo musí být takový odkaz učiněn při jejich úředním vyhlášení. Způsob odkazu si stanoví členské státy.
Článek 4
Tato směrnice je určena členským státům.
ze dne 6. května 1991 kterým se mění nařízení (EHS) č. 1014/90, kterým se stanoví prováděcí pravidla pro definici, označování a obchodní úpravu lihovin
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství,
s ohledem na nařízení Rady (EHS) č. 1576/89 ze dne 29. května 1989, kterým se stanoví obecná pravidla pro definici, označování a obchodní úpravu lihovin [1], a zejména na čl. 6 odst. 3 uvedeného nařízení,
vzhledem k tomu, že prováděcí pravidla pro definici, označování a obchodní úpravu lihovin jsou stanovena nařízením Komise (EHS) č. 1014/90 ze dne 24. dubna 1990 [2]; že mají-li být určité výrazy, které jsou připojeny k obchodním označením řady lihovin vyráběných tradičními metodami, chráněny před nekalou soutěží, smějí být použity pouze pro lihoviny definované v příloze uvedeného nařízení;
vzhledem k tomu, že opatření tohoto nařízení jsou v souladu se stanoviskem Prováděcího výboru pro lihoviny,
PŘIJALA TOTO NAŘÍZENÍ: Článek 1
Do nařízení (EHS) č. 1014/90 se vkládá nový článek, který zní:
"Článek 7a
Doplňující výrazy k obchodním označením, které jsou uvedeny v příloze tohoto nařízení, smějí být použity pouze pro produkty definované v uvedené příloze. Lihoviny, které nesplňují specifikace přijaté pro výrobky definované v příloze, nesmějí být označeny výrazy uvedenými u definovaných produktů."
ze dne 20. června 1991, kterým se stanoví zvláštní ustanovení pro uplatňování článků 37, 39 a 40 dohody mezi Evropským hospodářským společenstvím a Švýcarskou konfederací o přímém pojištění jiném než životním
RADA EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství, a zejména na poslední větu čl. 57 odst. 2 a na článek 235 této smlouvy,
s ohledem na návrh Komise [1],
ve spolupráci s Evropským parlamentem [2],
s ohledem na stanovisko Hospodářského a sociálního výboru [3],
vzhledem k tomu, že mezi Evropským hospodářským společenstvím a Švýcarskou konfederací byla dne 10. října 1989 v Lucemburku podepsána dohoda o přímém pojištění jiném než životním;
vzhledem k tomu, že podle uvedené dohody má být zřízen smíšený výbor, který má spravovat dohodu, zajišťovat její řádné provádění a přijímat rozhodnutí v případech v dohodě stanovených; že je třeba jmenovat zástupce Společenství ve smíšeném výboru a přijmout zvláštní ustanovení pro zaujímání postoje Společenství ve smíšeném výboru,
PŘIJALA TOTO NAŘÍZENÍ:
Článek 1
Společenství je ve smíšeném výboru zřízeném článkem 37 dohody zastupováno Komisí, jíž jsou nápomocni zástupci členských států.
Článek 2
Postoj Společenství ve smíšeném výboru přijímá Rada kvalifikovanou většinou na návrh Komise.
Pro přijetí rozhodnutí smíšeného výboru podle článků 37, 39 a 40 dohody předkládá Komise Radě návrhy a Rada o nich rozhoduje kvalifikovanou většinou.
Článek 3
Toto nařízení vstupuje v platnost prvním dnem po vyhlášení
ze dne 7. prosince 1992, kterým se mění nařízení (EHS) č. 1107/70 o poskytování podpor dopravě po železnici, silnici a vnitrozemských vodních cestách
RADA EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství, a zejména na článek 75 této smlouvy,
s ohledem na návrh Komise [1],
s ohledem na stanovisko Evropského parlamentu [2],
s ohledem na stanovisko Hospodářského a sociálního výboru [3],
vzhledem k tomu, že nařízení (EHS) č. 1107/70 [4] stanoví, že členské státy mohou podporovat rozvoj kombinované dopravy poskytováním podpor investicím v oblastech infrastruktury a pevných a mobilních zařízení potřebných pro překládku, nebo provozním nákladům kombinované dopravy v rámci Společenství při tranzitu přes území třetích států;
vzhledem k tomu, že vývoj kombinované dopravy ukázal, že pro Společenství jako celek ještě neskončila fáze zavádění této techniky a že režim podpor tedy musí být zachován na další období;
vzhledem k tomu, že možnost poskytnout takové podpory u provozních nákladů kombinované dopravy přes území třetích států je odůvodněná pouze ve zvláštních případech Rakouska, Švýcarska a států bývalé Jugoslávie;
vzhledem k tomu, že potřeba dosáhnout co nejdříve hospodářské a sociální soudržnosti ve Společenství vyžaduje kladení důrazu na investice do železničních a silničních zařízení specifických pro kombinovanou dopravu, zejména pokud představují alternativu infrastrukturních opatření, která nemohou být v krátké době dokončena;
vzhledem k tomu, že kromě toho by poskytování podpor silničním zařízením specifickým pro kombinovanou dopravu mohlo být účinným způsobem podpory malých a středních podniků k účasti na službách kombinované dopravy;
vzhledem k tomu, že podpory zařízení specifických pro kombinovanou dopravu by podpořily rozvoj nové bimodální a překládací techniky;
vzhledem k tomu, že během omezené počáteční fáze by možnost poskytnutí podpor měla být rozšířena na investice do dopravních zařízení určených zvlášť pro kombinovanou dopravu, a to za předpokladu jejich použití výhradně k danému účelu;
vzhledem k tomu, že současné uspořádání podpor by mělo být zachováno do 31. prosince 1995 a že by Rada měla za podmínek stanovených Smlouvou rozhodnout o režimu, které bude uplatňován nadále, nebo o způsobu, kterým se tento režim ukončí;
vzhledem k tomu, že nařízení (EHS) č. 1107/70 by proto mělo být změněno,
PŘIJALA TOTO NAŘÍZENÍ:
Článek 1
V nařízení (EHS) č. 1107/70 se v čl. 3 bodu 1 písmeno e) nahrazuje tímto:
"e) do 31. prosince 1995, pokud jsou podpory poskytnuté jako dočasné opatření určené k usnadnění rozvoje kombinované dopravy, musí se vztahovat k:
- investicím v oblasti infrastruktury,
nebo - pevným a mobilním zařízením potřebným pro překládku,
nebo - investicím do dopravních zařízení zvlášť určených pro kombinovanou dopravu, používaných výlučně v této dopravě,
nebo - provozním nákladům kombinované dopravy při tranzitu přes Rakousko, Švýcarsko nebo státy bývalé Jugoslávie.
Komise každé dva roky podává Radě zprávu o uplatňování těchto opatření, zejména včetně místa určení podpor, jejich výše a jejich vlivu na kombinovanou dopravu. Členské státy poskytují Komisi informace potřebné pro zpracování zprávy.
Do 31. prosince 1995 rozhodne Rada na návrh Komise za podmínek stanovených Smlouvou o režimu, který bude uplatňován nadále, a v případě nutnosti o způsobu, kterým se tento režim ukončí."
Článek 2
Toto nařízení vstupuje v platnost třetím dnem po vyhlášení
ze dne 21. prosince 1992 o zřízení vědeckého výboru pro označení původu, zeměpisná označení a osvědčení o zvláštní povaze
(93/53/EHS) KOMISE EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství,
vzhledem k tomu, že v rámci ochrany ve Společenství označení původu a zeměpisných označení, jejichž zápis může zahrnovat zkoumání problémů týkajících na jedné straně druhové povahy názvu a faktorů, které se mají vzít v úvahu při definování označení původu a zeměpisného označení zemědělských produktů a potravin, a na straně druhé používání kritérií týkajících se poctivé hospodářské soutěže při obchodních transakcích a nebezpečí uvádění spotřebitele v omyl ve smyslu článku 13 a 14 nařízení Rady (EHS) č.2081/92 [1] v případech, kdy dojde k rozporu mezi označením původu nebo zeměpisným označením a ochrannou známkou, totožnými označeními nebo stávajícími produkty, které jsou uváděny na trh v souladu s právem;
vzhledem k tomu, že v rámci ochrany Společenství osvědčení o zvláštní povaze, jejichž zápis může zahrnovat zkoumání problémů týkajících se posouzení tradiční povahy zemědělských produktů a potravin;
vzhledem k tomu, že hledání řešení takových problémů vyžaduje spolupráci vysoce kvalifikovaných odborníků v oboru práv nebo zemědělství a zejména se znalostí práv duševního vlastnictví;
vzhledem k tomu, že za tím účelem by měl být při Komisi zřízen vědecký výbor,
ROZHODLA TAKTO:
Článek 1
Tímto se zřizuje vědecký výbor, který je nápomocen Komisi, dále jen "výbor".
Článek 2
Úkolem výboru je na žádost Komise přezkoumávat veškeré technické problémy týkající se uplatňování nařízení (EHS) 2081/92 a nařízení Rady (EHS) 2082/92 [2] s ohledem na zápis názvů zemědělských produktů a potravin a. s. ohledem na případy, kdy dojde k rozporům mezi členskými státy, zejména:
1. faktory, které se mají vzít v úvahu při definování zeměpisných označení a označení původu a jejich výjimky, obzvláště výjimečně dobrá pověst a proslulost;
2. druhová povaha;
3. posouzení tradiční povahy;
4. posouzení kritérií týkajících se korektní hospodářské soutěže při obchodních transakcích a nebezpečí uvádění spotřebitele v omyl v případech rozporu mezi označením původu nebo zeměpisným označením a ochrannou známkou, totožnými označeními nebo stávajícími produkty, které jsou legálně uváděny na trh.
Článek 3
1. Členy výboru jmenuje Komise z vysoce kvalifikovaných odborníků působících v oblastech uvedených v článku 2.
2. Výbor se skládá ze sedmi členů a sedmi zastupujících členů, kteří jsou oprávněni účastnit se zasedání.
Článek 4
1. Výbor volí z řad svých členů předsedu a místopředsedu.
Jsou voleni prostou většinou členů.
2. Komise poskytne výboru sekretariát.
Článek 5
Výbor se usnáší platně, jsou-li přítomni všichni členové výboru. Výbor zaujme příznivé stanovisko, pokud hlasy ve prospěch převyšují hlasy proti. V případě rovnosti hlasů se zdržení se hlasování považuje za hlas ve prospěch.
Článek 6
1. Funkční období členů je pět let. Mohou být jmenováni opakovaně. Funkční období předsedy a místopředsedy je dvouleté. Nemohou však být ihned znovu zvoleni po uplynutí svých dvou po sobě následujících funkčních období. Výkon funkcí není odměňován.
2. Po uplynutí pětiletého nebo dvouletého období, podle okolností, zůstávají členové, předseda i místopředseda ve svých funkcích, dokud nejsou nahrazeni nebo dokud nejsou znovu jmenováni.
3. Domnívá-li se člen, předseda nebo místopředsedové výboru, že nemůže svou funkci nadále vykonávat, nebo odstoupí-li, je na zbytek funkčního období nahrazen postupem podle článku 3, případně 4.
Článek 7
1. Zasedání výboru svolává zástupce Komise.
2. Zasedání výboru se účastní zástupce Komise, úředníci a ostatní dotčení zaměstnanci Komise.
3. Zástupce Komise může na zasedání přizvat osobnosti, které jsou v projednávaných otázkách zvláštními odborníky.
Článek 8
1. Výbor projednává žádosti o stanovisko, které předloží Komise.
Komise může stanovit lhůtu, ve které má být stanovisko sděleno.
2. Přijmou-li vyžádané stanovisko členové výboru jednomyslně, vypracuje výbor společné závěry. Není-li dosaženo jednomyslnosti, různé názory vyjádřené při jednání se uvedou v zápisu, za jehož vypracování odpovídá sekretariát výboru.
Článek 9
Členové výboru jsou povinni nevyzrazovat informace, které se dozvědí v rámci činnosti výboru, pokud je zástupce Komise upozorní, že se vyžádané stanovisko týká záležitosti důvěrné povahy.
ze dne 30. června 1993 o skutečnostech rozhodných pro stanovení zemědělských přepočítacích koeficientů v semenářském odvětví
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství,
s ohledem na nařízení Rady (EHS) č. 3813/92 ze dne 28. prosince 1992 o zúčtovací jednotce a přepočítacích koeficientech, které mají být používány pro účely společné zemědělské politiky [1], a zejména na čl. 6 odst. 2 uvedeného nařízení,
vzhledem k tomu, že podpora stanovená v článku 3 nařízení Rady (EHS) č. 2358/71 ze dne 26. října 1971 o společné organizaci trhu s osivem [2], naposledy pozměněného nařízením (EHS) č. 3695/92 [3], se poskytuje na produkty uvedeným v příloze zmíněného nařízení;
vzhledem k tomu, že nařízení Komise (EHS) č. 1546/75 ze dne 18. června 1975, kterým se definuje rozhodný den pro právo na podporu na osivo [4], ve znění nařízení (EHS) č. 2811/86 [5], určuje rozhodné skutečnosti pro určení zemědělského přepočítacího koeficientu na základě kritérií a právních předpisů, které byly zásadním způsobem změněny novými agromonetárními opatřeními podle nařízení (EHS) č. 3813/92; že v souladu s novými ustanoveními se hospodářského účelu dosahuje žní, a za den, kdy nastává rozhodná skutečnost, lze tedy považovat 1. srpen každého hospodářského roku; že tento den je rozhodný i pro stanovení zemědělského přepočítacího koeficientu platného pro podporu producentům osiva;
vzhledem k tomu, že opatření tohoto nařízení jsou v souladu se stanoviskem Řídícího výboru pro obiloviny,
PŘIJALA TOTO NAŘÍZENÍ:
Článek 1
Pro účely podpory stanovené v článku 3 nařízení (EHS) č. 2358/71 se používá zemědělský přepočítací koeficient platný dne 1. srpna hospodářského roku, na který se podpora poskytuje.
Článek 2
Zrušuje se nařízení (EHS) č. 1546/75.
Článek 3
Toto nařízení vstupuje v platnost dnem 1. července 1993.
Toto nařízení je závazné v celém rozsahu a přímo použitelné ve všech členských státech.
ze dne 18. října 1993 o uložení konečného antidumpingového cla z dovozu některých magnetických disků (3,5″ disket) pocházejících z Japonska, Tchaj-wanu a Čínské lidové republiky a o konečném výběru prozatímně uloženého cla
RADA EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství,
s ohledem na nařízení Rady (EHS) č. 2423/88 ze dne 11. července 1988 o ochraně před dumpingovými nebo subvencovanými dovozy ze zemí, které nejsou členy Evropského společenství [1], a zejména na článek 12 uvedeného nařízení,
s ohledem na návrh předložený Komisí po konzultaci v rámci poradního výboru podle výše uvedeného nařízení,
vzhledem k těmto důvodům:
A. PROZATÍMNÍ OPATŘENÍ (1) Komise nařízením (EHS) č. 920/93 [2] (dále jen "prozatímní nařízení") uvalila prozatímní antidumpingové clo na dovozy některých magnetických disků (dále jen "3,5″ diskety") pocházejících z Japonska, Tchaj-wanu a Čínské lidové republiky spadající pod kód KN ex85232090; uvedené clo bylo prodlouženo na období nejvýše dvou měsíců nařízením Rady (EHS) č. 2206/93 [3].
B. NÁSLEDNÝ POSTUP (2) Po uvalení prozatímního cla byla dotčeným stranám, které o to požádaly, poskytnuta příležitost ke slyšení před Komisí; některé z těchto stran rovněž zaujaly písemné stanovisko ohledně závěrů.
(3) Dva dovozci, kteří nespolupracovali při šetření, předložili po uvalení prozatímního antidumpingového cla Komisi písemně některé skutečnosti; jeden z nich požádal o slyšení a bylo mu vyhověno.
(4) Na požádání byly strany písemně informovány o základních skutečnostech a zásadních úvahách, na jejichž základě bylo doporučeno uvalení konečných cel a konečný výběr částek složených jako záruka na prozatímní clo; dotčeným stranám byla rovněž poskytnuta přiměřená doba k předložení stanovisek po poskytnutí uvedených informací.
(5) Ústní a písemný komentář dotčených stran byl posouzen a ve vhodných případech byly s ohledem na takový komentář upraveny závěr Komise.
(6) Z důvodu množství a komplikovanosti zkoumaných údajů nebylo možno uzavřít šetření ve lhůtě stanovené v čl. 7 odst. 9 písm. a) nařízení (EHS) č. 2423/88.
C. DOTYČNÝ VÝROBEK/PODOBNÝ VÝROBEK (7) Jelikož nebyly předloženy žádné nové argumenty týkající se dotyčného ani podobného výrobku, Rada přijímá závěry Komise podle bodů 7 až 12 odůvodnění prozatímního nařízení.
D. INDIVIDUÁLNÍ PŘÍSTUP K ČÍNSKÝM VÝVOZCŮM (8) Několik výrobců v Čínské lidové republice znovu zopakovalo svůj požadavek, aby Komise učinila závěry u každé jednotlivé společnosti, avšak k důkazům předloženým před prozatímními závěry a uvedeným v bodě 13 odůvodnění prozatímního nařízení nepředložili žádné další důkazy.
Komise v tomto ohledu připomíná, že individuální přístup není nařízením (EHS) č. 2423/88 vyžadován; poskytnutí individuálního přístupu některým z těchto výrobců skutečně může ovlivnit nebo dokonce zkreslit výsledek výpočtu antidumpingového cla v rozsahu celé země; navíc je v praxi velmi složité určit v případě země, jako je Čínská lidová republika, zda společnost jak po právní stránce, tak ve skutečnosti, skutečně požívá nezávislosti na státu, a zejména, zda společnost má trvalou nezávislost v případech, kdy se v určitých obdobích jeví jako nezávislá.
Konečně, jelikož poskytnutí individuálního přístupu může způsobit nepřiměřenou výši cla, jež má být uvaleno, a dává státu možnost obcházet antidumpingová opatření využitím vývozce s nejnižším clem, Komise dospěla k závěru, že odchylky od obecného pravidla stanovujícího pro země se státně řízenou obchodní politikou jednotné antidumpingové clo by měly být povoleny pouze v případech, kdy je Komise v plné míře přesvědčena, že účinnost opatření není narušena.
Skutečnosti uvedené v prozatímním nařízení a zjištěné během šetření Komise u firmy Hanny Magnetics (Zuhai) Ltd názorně ukazují, že tato společnost je v podnikatelské činnosti oproštěna od zásahů vlády a individuální přístup byl poskytnut; s ohledem na princip oprávněných očekávání a právní jistoty je Komise toho názoru, že individuální přístup poskytnutý této společnosti by měl být zachován; s ohledem na malý rozdíl nalezený v dumpingovém rozpětí u tohoto výrobce a ostatních výrobců je riziko obcházení cla minimální.
Závěry v uvedeném bodě 13 odůvodnění zůstávají proto zachovány.
(9) Rada potvrzuje závěry Komise. E. DUMPING
1. Běžná hodnota
(10) Pro účely konečných závěrů byla běžná hodnota obecně stanovena na základě stejných metod jako v případě prozatímního určení dumpingu, a to po zvážení nových skutečností a důvodů předložené dotčenými stranami.
(11) Po vyhlášení prozatímního nařízení jeden tchajwanský výrobce poukázal na to, že běžná hodnota by měla vycházet z cen veškerého prodeje podobného výrobku na domácím trhu, a to včetně prodeje uskutečněného se ztrátou.
Podle bodu 18 odůvodnění prozatímního nařízení byla běžná hodnota na Tchaj-wanu stanovena u tohoto výrobce v souladu s čl. 2 odst. 3 písm. a) a odst. 4 nařízení (EHS) č. 2423/88, a to na základě ceny skutečně zaplacené v běžném obchodním styku u prodeje podobného výrobku na domácím trhu uskutečněného v dostatečném množství umožňujícím náležité srovnání.
Bylo však zjištěno, že většina prodeje jednoho typu výrobku na domácím trhu byla uskutečněna se značnou ztrátou; Komise proto měla při stanovování běžné hodnoty vyloučit prodej tohoto typu výrobku, jehož ceny v běžném obchodním styku ve sledovaném období neumožňovaly návratnost všech vhodně vynaložených nákladů.
Pokud jde o druhý typ výrobku, dotyčný výrobce byl schopen prokázat, že jeho prodejní ceny byly v běžném obchodním styku během sledovaného období dostatečně ziskové; běžná hodnota pro tento typ byla tudíž stanovena v souvislosti s těmito cenami.
(12) Čínský výrobce uvedený v bodě 21 odůvodnění prozatímního nařízení namítl, že běžná hodnota stanovená na základě obdobného tržního hospodářství třetí země, tj. Tchaj-wanu, by měla být přizpůsobena s ohledem na nižší výrobní náklady v Číně.
Komise nemůže přijmout tento argument; vyrovnání údajných rozdílů ve struktuře nákladů v zemi se státně řízenou obchodní politikou by obnášelo potřebu spolehnout se na výrobní náklady uvedené země, zejména její pracovní sílu, výrobní a přepravní náklady, majetkové změny a jiné vstupy, které nejsou určovány tržními silami a neumožnily by proto náležité srovnání.
(13) Rada potvrzuje tyto závěry a závěry uvedené v bodech 15 až 23 prozatímního nařízení týkající se běžné hodnoty.
2. Vývozní cena
(14) Jeden tchajwanský výrobce uvedl, že Komise by při svých výpočtech vývozních cen měla z důvodu spravedlnosti vyloučit vývoz pro žalující výrobce Společenství.
Komise však nemohla přijmout žádnou takovou výjimku, jelikož dotyčný prodej vyhovoval ustanovením čl. 2 odst. 8 písm. a) nařízení (EHS) č. 2423/88 týkajícím se určování vývozních cen; taková výjimka skutečně nejen že není stanovena nařízením (EHS) č. 2423/88, ale spolehlivost těchto cen není v tomto případě ovlivněna postavením dotyčného zákazníka.
Související problém sobě způsobené újmy je uveden níže v bodě 28 odůvodnění.
(15) Rada potvrzuje toto stanovisko a závěry týkající se vývozních cen uvedené v bodech 24 až 28 odůvodnění prozatímního nařízení.
3. Srovnání
(16) Čínský výrobce uvedený v bodě 31 odůvodnění prozatímního nařízení poukázal na to, že úprava běžné hodnoty provedená z důvodu rozdílů ve fyzických vlastnostech necertifikovaných disket prodávaných na vývoz neodrážela celou hodnotu těchto rozdílů.
Komise tuto otázku přezkoumala; zjistila, že kupujícímu vzniká koupí necertifikovaných disket určité nebezpečí, a z tohoto důvodu je proto třeba provést úpravu odrážející rozdíly ve fyzických vlastnostech; tento výrobce však nebyl schopen poskytnout nové důkazy opodstatňující další vzniklé nároky; za těchto okolností je Komise toho názoru, že prozatímně provedená úprava v plném rozsahu odrážela zjištěné rozdíly ve fyzických vlastnostech; vznesený nárok na další úpravu byl proto odmítnut.
(17) Několik dalších čínských výrobců a jeden tchajwanský výrobce poukázali na to, že ve srovnání běžné hodnoty na tchajwanském trhu s vývozní cenou nebyla provedena žádná úprava odrážející rozdíly v přímých výdajích na prodej zákazníkům OEM na vývozním trhu a prodej jiným zákazníků než OEM na domácím trhu; ve svém zkoumání situace tchajwanského výrobce, který uskutečnil domácí prodej v dostatečném množství umožňujícím náležité srovnání, Komise neshledala žádné známky toho, že by existoval rozdíl ve vzniklých výdajích na prodej a zisku realizovaném v různých způsobech prodeje; v tomto smyslu proto nemohla být provedena žádná úprava.
4. Dumpingové rozpětí
(18) Konečná dumpingová rozpětí vypočítaná Komisí, vyjádřená jako procentní podíl hodnoty cif, stanovená v souladu s ustanoveními nařízení Rady(EHS) č. 1224/80 ze dne 28. května 1980 o oceňování zboží pro celní účely
[4]
pro každou z dotčených společností jsou na základě úprav ve výpočtech běžné hodnoty a vývozní ceny tato:
Japonsko Memorex Telex Japan Ltd | 49,0 % |
Hitachi Maxell ltd | 32,8 % |
TDK Ltd | 44,8 % |
Sony Ltd | 60,1 % |
Tchaj-wan CIS Technology Ltd | 19,8 % |
Megamedia Ltd | 32,7 % |
Čína
Hanny Magnetics (Zuhai) Ltd | 35,6 % |
Ostatní společnosti | 39,4 % |
(19) Co se týče dotyčných nespolupracujících výrobců, nebyly předloženy žádné připomínky k závěrům dosaženým Komisí v bodě 37 odůvodnění prozatímního nařízení; za těchto okolností Rada potvrzuje tyto závěry a dumpingové rozpětí se pro nespolupracující výrobce stanoví v úrovni odpovídajících nejvyšších dumpingových rozpětí.
F. PRŮMYSL SPOLEČENSTVÍ (20) Výrobci v Čínské lidové republice zpochybnili závěr Komise v bodech 39 až 47 odůvodnění prozatímního nařízení, že pět žalujících výrobců představovalo značný podíl výroby 3,5″ disket ve Společenství a že by tito výrobci proto mohli být považováni za průmysl Společenství ve smyslu čl. 4 odst. 5 nařízení (EHS) č. 2423/88; namítli zejména, že při výpočtu toho, zda výstup pěti žalujících výrobců ve Společenství tvořil značný podíl celkové výroby dotyčného výrobku ve Společenství, měl být u celkové výroby Společenství brán v úvahu výstup výrobců ve Společenství, u nichž byla zjištěna spřízněnost s výrobci v zemích podléhajících šetření.
V této souvislosti Komise připomíná, že je důslednou praxí institucí Společenství, že celková výroba Společenství může být uvažována pouze ve smyslu celkového výstupu těch výrobců ve Společenství, kteří nejsou vyloučeni z důvodů uvedených v první odrážce zmíněného čl. 4 odst. 5; výstup výrobců vyloučených z definice průmyslu Společenství z důvodu jejich vztahu k vývozcům by proto při určování, zda průmysl Společenství představuje značný podíl takové výroby, měl tím spíše být z celkové výroby Společenství vyloučen.
Základním důvodem čl. 4 odst. 5 nařízení (EHS) č. 2423/88 je opravdu skutečnost, že pro stanovení újmy by definice průmyslu neměla být otevřena výrobcům, u nichž je zjištěn vztah s vývozci ve snaze získat úlevy prostřednictvím nekalých obchodních praktik, jelikož tito výrobci se mohli prostřednictvím tohoto vztahu účastnit nebo těžit z dumpingu způsobujícího újmu; jedině vyloučením takových výrobců ve vhodných případech mohou instituce Společenství získat nezkreslený a objektivní obrázek o účinku dumpingových dovozů; jestliže se nejedná o takový případ, pak kromě přispění k újmě by výrobci spříznění s vývozci nebo jinak těžící z dumpingu byli v pozici, kdy brání žalujícím výrobcům ve Společenství v jejich snaze nebo dokonce blokují takové snahy o oprávněnou pomoc ve vztahu k újmě způsobené dumpingovými dovozy.
Komise proto trvá na svých závěrech v bodech 39 až 47 odůvodnění prozatímního nařízení, že výrobci ve Společenství spříznění s výrobci v Japonsku by měli být vyloučeni z průmyslu Společenství a že na tomto základě představovala výroba 3,5″ disket žalujícími výrobci přibližně 77 % celkové výroby Společenství během sledovaného období.
(21) Rada potvrzuje tyto závěry.
G. ÚJMA 1. Kumulace účinku dumpingových dovozů
(22) Někteří japonští výrobci napadli závěry Komise týkající se kumulace uvedené v bodech 50 až 52 odůvodnění prozatímního nařízení; nebyly však předloženy žádné nové skutečnosti; Rada potvrzuje výše uvedené závěry Komise.
2. Ceny dumpingových dovozů
(23) Jeden japonský výrobce a výrobci v Čínské lidové republice zpochybnili základ prohlášení Komise v bodě 56 odůvodnění prozatímního nařízení, že ceny dovážených 3,5″ disket v mnoha případech v období mezi rokem 1988 a sledovaným obdobím poklesly o více než 75 %.
Komise přezkoumala jí dostupné informace ve vztahu k trendům vývozních cen od roku 1988; ceny značně poklesly, a to v rozmezí od 23 % do 79 %, s rozdíly u jednotlivých výrobců a typů výrobku.
Srovnáním cen realizovaných na počátku a konci sledovaného období byl během tohoto dvanáctiměsíčního období navíc zjištěn pokles cen průměrně o 13 % u neznačkových 3,5″ disket a o 31 % u značkových 3,5″ disket.
(24) Jeden japonský výrobce poukázal na to, že při stanovování cenového podhodnocení by Komise měla vzít v úvahu skutečnost, že jeho prodeje výhradnímu distributorovi na francouzském trhu prostřednictvím jeho německé pobočky se uskutečnily na jiné úrovni obchodu než je úroveň odpovídajících prodejů Společenství.
Po výše uvedeném prohlášení dotyčného výrobce Komise přezkoumala u tohoto výrobce výpočty cenového podhodnocení.
Tento výrobce však neposkytl žádné důkazy toho, že by úkoly nebo činnost uvedeného distributora ve Francii byly jakkoliv odlišné od dalších distributorů ve Společenství; za těchto okolností Komise u tohoto výrobce stanovila ceny distributorům a srovnala je s cenami prodeje distributorům uskutečněného průmyslem Společenství; kromě toho byly na stejné úrovni rovněž srovnány ceny pro jiné kategorie zákazníků.
Výsledek nového srovnání cen stále ukazuje podhodnocení stále se pohybující v rozpětí uvedeném v bodě 55 odůvodnění prozatímního nařízení.
(25) Rada potvrzuje tyto závěry a závěry uvedené v bodě 55 odůvodnění prozatímního nařízení.
3. Situace průmyslu společenství
(26) Jelikož nebyly předloženy žádné nové námitky ani informace, Rada potvrzuje závěry Komise uvedené v bodech 56 až 61 odůvodnění prozatímního nařízení ohledně situace průmyslu Společenství a závěry týkající se újmy uvedené v bodě 62 odůvodnění.
H. PŘÍČINY (27) Dva japonští výrobci na základě toho, že tržní podíl dovozů z Japonska v dotyčném období značně poklesl, zpochybnili závěr Komise uvedený v bodě 66 odůvodnění prozatímního nařízení, že účinek dovozů ze třetích zemí nezahrnutých v řízení neovlivnil tu skutečnost, že dotyčné, samostatně posuzované dumpingové dovozy z Japonska, Tchaj-wanu a Čínské lidové republiky způsobily materiální újmu průmyslu Společenství; tito výrobci proto požádali, aby účinek dovozů z Japonska nebyl zkoumán kumulativně s dovozy z ostatních dotyčných zemí.
Komise připomíná, že je důslednou praxí institucí Společenství podporovanou Evropským soudním dvorem zkoumat účinek dumpingových dovozů jako celek, a to s výjimkou případů, kdy je míra dumpingových dovozů z dané země zanedbatelná nebo jinak nepřispívá k újmě.
Komise v bodě 54 odůvodnění prozatímního nařízení uznává, že dovozy 3,5″ disket z Japonska v období od roku 1988 do sledovaného období poklesly. Avšak ve výši 22 % byl jejich tržní podíl nadále značný a oproti tržnímu podílu průmyslu Společenství byl téměř dvojnásobný.
Dumpingové dovozy z dotyčných třetích zemí navíc z kumulativního pohledu dosáhly ve sledovaném období tržního podílu 33,8 %; tato skutečnost společně se značným stlačením cen vyplývajícím z cenového podhodnocení těchto dumpingových dovozů nemohla nemít značný vliv na situaci teprve nedávno vytvořeného průmyslu Společenství.
Komise proto trvá na svých závěrech uvedených bodě 66 odůvodnění.
(28) Dva japonští výrobci vznesli námitku proti tomu, že Komise v bodě 57 odůvodnění prozatímního nařízení uznala nedostatečné využití kapacity za ukazatel materiální újmy, zatímco žalující výrobci ve Společenství ve stejné době dováželi v některých případech značná množství dotyčného výrobku ze zemí zahrnutých v šetření; průmysl Společenství si tudíž sám způsobil újmu.
Jak je zdůrazněno v bodě 43 odůvodnění prozatímního nařízení, dovozy 3,5″ disket uskutečňované výrobci ve Společenství představovaly ve sledovaném období až na jedinou výjimku pouze malý podíl jejich celkového prodeje; námitky předložené uvedenými japonskými výrobci proto nejsou těmito skutečnostmi podloženy.
Je třeba poznamenat, že žalující výrobce se značnou mírou dovozů měl rovněž vysokou míru využití kapacity; mezi uznáním obecného nedostatečného využití kapacity Komise a dovozy 3,5″ disket tudíž neexistuje žádný rozpor; k dovozům došlo následkem skutečnosti, že pod vlivem levných dovozů z dotyčných zemí nebyl uvedený výrobce schopen vytvořit dostatečné investiční prostředky nezbytné k rozvoji výrobní kapacity postačující k uspokojení poptávky ve Společenství; v uvedené době neměl tento výrobce jinou rozumnou volbu než jednat v sebeobraně, a nezpůsobil si tudíž újmu.
(29) Rada potvrzuje závěry Komise týkající se příčiny a újmy, jež lze připsat jiným faktorům, a závěry uvedené v bodech 64 až 74 odůvodnění prozatímního nařízení.
I. ZÁJEM SPOLEČENSTVÍ (30) Dva japonští výrobci vznesli námitku, že uvalení cel v době nedostatečné nabídky na trhu Společenství a za situace, kdy průmysl Společenství není schopen uspokojit poptávku, by vedlo pouze ke zvýšení nákladů a cen na úkor distributorů a spotřebitelů.
V bodě 78 odůvodnění prozatímního nařízení Komise uznala, že výroba průmyslu Společenství v současné době nestačí uspokojit prudký nárůst poptávky, ke kterému došlo v poslední době na trhu Společenství; průmysl Společenství nicméně na tento vývoj přiměřeně reagoval tím, že od konce sledovaného období pracoval na zvýšení výrobní kapacity, přičemž s ohledem na antidumpingová cla přinášející úlevu od cenových tlaků způsobených nekalými praktikami v dovozech lze očekávat další investice Společenství do tohoto odvětví; noví výrobci ve Společenství dále reagovali na vývoj trhu vytvořením výrobních závodů ve Společenství; Komise považuje za nezbytně nutné, aby žalující průmysl Společenství a tito noví nezávislí výrobci ve Společenství dostali v podmínkách spravedlivého trhu nenarušeného dumpingem příležitost dosáhnout ziskovosti nezbytné k hospodářské životaschopnosti; Komise proto trvá na svém závěru týkajícím se zájmu Společenství uvedeném v bodech 75 až 80 odůvodnění prozatímního nařízení.
(31) Jeden dovozce vznesl námitku, že uvalení konečného antidumpingového cla by zvýšilo náklady uživatelů, aniž by bylo jakkoliv prospěšné pro průmysl Společenství, protože výrobci a vývozci v zemích nepodléhajících uvedenému clu by využili vytvořených vyšších cen k posílení tržních podílů za ceny nižší než jsou ceny nezbytné pro průmysl Společenství.
Komise však konstatuje, že účelem tohoto řízení je řešení problémů vyplývajících z dumpingových dovozů z dotyčných zemí; není účelem antidumpingových opatření chránit průmysl Společenství před obvyklém fungováním spravedlivé hospodářské soutěže, v rámci níž by měl existovat nerušený přístup na trh.
(32) Jelikož nebyly vzneseny žádné námitky, Rada potvrzuje tyto závěry a závěry uvedené v bodech 75 až 85 odůvodnění prozatímního nařízení.
J. CLO (33) Komise prozatímně stanovila výši cla nezbytnou k odstranění újmy na základě plných výrobních nákladů plus 10 % výnos z prodeje; žalující strana vznesla námitku, že použití ziskové marže ve výši 10 % nestačí k uspokojení potřeb průmyslu Společenství týkajících se investic do zvýšení výrobní kapacity, výdajů na marketing a výzkumu a vývoje nových výrobků a že Komise by při výpočtu navýšení cen nezbytného z odstranění újmy měla použít ziskové marži mezi 12 a 16 % obratu.
(34) Komise trvá na svém argumentu, že ve vztahu k odpovídajícím nákladům ve sledovaném období by bylo nerealistické posunout ziskovou marži pro průmysl Společenství nad 10 %, což je výše považovaná za nezbytné minimum k zajištění životaschopnosti uvedeného průmyslu.
(35) Jeden japonský výrobce vznesl námitku, že z důvodu svého výpočtu cla nezbytného k odstranění újmy Komise připsala výrobcům v dotčených zemích nejen část jakékoliv újmy utrpěné průmyslem Společenství, ale rovněž újmu způsobenou jinými faktory, zejména dovozy ze zemí nepodléhajících šetření.
Komise toto tvrzení odmítá.
Ve svém celkovém hodnocení situace Komise zkoumala všechny možné příčiny újmy, aby se přesvědčila, že jiné faktory než dovozy z Japonska, Tchaj-wanu a Čínské lidové republiky skutečně nebyly za újmu utrpěnou průmyslem Společenství odpovědné; toto zkoumání, jak je zdůrazněno v bodě 66 odůvodnění prozatímního nařízení, obsáhlo dovozy ze třetích zemí nezahrnutých řízením a bylo zjištěno, že i když část újmy mohla být připisována těmto dovozům, nezměnilo to nic na skutečnosti, že samostatně posuzovaná újma způsobená dumpingovými dovozy ze zemí podléhajících šetření byla významná.
V souladu s důslednou praxí Společenství Komise reagovala na zjištěnou újmu zavedením cel pouze v mezích dumpingového rozpětí nebo rozpětí individuálně zjištěného prodeje pod cenou u jednotlivých výrobců, u nichž byl zjištěn dumping; je proto zřejmé, že zastáváním tohoto přístupu Komise neodstraní jinou újmu než je újma způsobená dumpingovými dovozy každého vývozce a že proto nepřipisuje dumpingovým dovozům žádný díl újmy, jež mohl být způsoben jinými faktory.
(36) Rozdíl stanovený metodou popsanou v bodě 81 odůvodnění prozatímního nařízení mezi cenami pro průmysl Společenství a cenami dumpingových dovozů použitými ke zjištění podhodnocení podle bodu 55 odůvodnění prozatímního nařízení, přizpůsobenými bodu 27 odůvodnění tohoto nařízení, vyjádřenými na základě váženého průměru a jako procentní podíl ceny vyplaceně na hranice Společenství, určenými podle nařízení (EHS) č. 1224/80, překračoval dumpingové rozpětí zjištěné u všech výrobců na Tchaj-wanu a v Čínské lidové republice, přičemž u výrobců v Japonsku se pohyboval v rozmezí od 6,1 do 40,9 %.
Co se týče nespolupracujících výrobců, Komise je toho názoru, že výsledky jejího šetření jsou nejvhodnějším základem pro stanovení výše cla, a dospěla proto k takovému závěru, že u nespolupracujících výrobců se použije nejvyšší úroveň cla stanovená pro výrobce ve stejné zemi.
(37) Rada potvrzuje výše uvedené závěry Komise a určenou výši cla podle bodů 81 až 85 odůvodnění prozatímního nařízení. K. ZÁVAZKY
(38) Několik výrobců předložilo návrh k přijetí závazků, přičemž byli informováni, že Komise není schopna v tomto případě závazky přijmout; Komise je toho názoru, že z důvodu míry nespolupráce v dotyčném řízení, rychlosti technologických změn týkajících se výrobku a nestálosti cen by sledování závazků bylo nepřiměřeně náročné; vysoká míra mobility výrobních závodů v uvedeném odvětví by pravděpodobně nepřispěla k obnově konkurenčního prostředí na trhu.
(39) S ohledem na výše uvedení skutečnosti dospěla Rada k závěru, že je třeba přijmout opatření ve formě konečných antidumpingových cel.
L. VÝBĚR PROZATÍMNÍCH CEL (40) S ohledem na zjištěné dumpingové rozpětí, újmu způsobenou výrobním odvětvím Společenství a nejistou situaci uvedených odvětví Rada považuje za nezbytné, aby částky složené jako záruka na prozatímní antidumpingové clo byly vybírány s konečnou platností; pokud výše prozatímního cla překračuje konečnou celní sazbu, neměla by vybraná částka přesáhnout výši konečného antidumpingového cla,
PŘIJALA TOTO NAŘÍZENÍ:
Článek 1
1. Ukládá se konečné antidumpingové clo z dovozu 3,5″ disket používaných k záznamu a ukládání kódovaných digitálních počítačových informací, kódu KN ex85232090 (kód Taric 85232090*10), pocházejících z Japonska, Tchaj-wanu a Čínské lidové republiky. 2. Celní sazba, která se vztahuje na čistou cenu franko hranice Společenství před proclením, je tato:
a) 40,9 % ve vztahu k výrobkům uvedeným v odstavci 1 pocházejícím z Japonska (doplňkový kód Taric: 8708
), s výjimkou dovozů vyrobených a prodaných pro dovoz do Společenství následujícími společnostmi podléhajícími níže uvedeným celním sazbám: – Memorex Telex Japan Ltd: (doplňkový kód Taric: 8705) | 6,1 % |
– Hitachi-Maxell: (doplňkový kód Taric: 8706) | 20,6 % |
– TDK: (doplňkový kód Taric: 8707) | 26,7 % |
b) 32,7 % ve vztahu k výrobkům uvedeným v odstavci 1 pocházejícím z Tchaj-wanu (doplňkový kód Taric:
8710
), s výjimkou dovozů vyrobených a prodaných pro dovoz do Společenství následujícími společnostmi podléhajícími níže uvedeným celním sazbám: – CIS Technology: (doplňkový kód Taric: 8709) | 19,8 % |
c) 39,4 % ve vztahu k výrobkům uvedeným v odstavci 1 pocházejícím z Čínské lidové republiky (doplňkový kód Taric:
8712 ), s výjimkou dovozů vyrobených a prodaných pro dovoz do Společenství následujícími společnostmi podléhajícími níže uvedeným celním sazbám:
– Hanny Magnetic: (doplňkový kód Taric: 8711) | 35,6 % |
3. Použijí se platná ustanovení týkající se cel.
Článek 2
1. Částky zajištěné pomocí prozatímních antidumpingových cel podle nařízení (EHS) č. 920/93 z 3,5″ disket se vyberou s konečnou platností; V případech, kdy je sazba uloženého prozatímního cla vyšší než sazba konečného cla, vyberou se pouze zajištěné částky ve výši konečného cla.
2. Zajištěné částky, které převyšují konečné sazby antidumpingových cel, se uvolňují.
Článek 3 Toto nařízení vstupuje v platnost prvním dnem po vyhlášení
ze dne 19. dubna 1994 o společné akci na podporu mírového procesu na Blízkém východě, přijaté Radou na základě článku J.3 Smlouvy o Evropské unii
(94/276/SZBP) RADA EVROPSKÉ UNIE,
s ohledem na Smlouvu o Evropské unii, a zejména na články J.3 a J.11 této smlouvy,
s ohledem na obecné zásady vydané Evropskou radou dne 29. října 1993,
s ohledem na rámec společné akce schválené Evropskou radou ve dnech 10. a 11. prosince 1993,
berouc v úvahu článek C Smlouvy o Evropské unii,
ROZHODLA TAKTO:
Článek 1
a) Evropská unie ve snaze přispět k uzavření úplného míru na Blízkém východě a na základě příslušných rezolucí Rady bezpečnosti OSN
- se bude podílet na mezinárodních smlouvách uzavřených mezi stranami k zajištění míru v souvislosti s procesem zahájeným v Madridu,
- bude využívat svůj vliv k povzbuzování všech stran k bezvýhradné podpoře mírového procesu na základě pozvání na Madridskou konferenci a bude usilovat o posílení demokracie a úcty k lidským právům,
- přispěje k definování budoucí podoby vztahů mezi stranami v regionu v rámci pracovní skupiny pro kontrolu zbrojení a bezpečnost v regionu.
b) Evropská unie
- rozvine svou úlohu v ad hoc styčném výboru pro koordinaci mezinárodní podpory poskytované okupovaným územím,
- si bude udržovat své vedoucí postavení v pracovní skupině pro regionální ekonomický rozvoj (REDWG) a rozvíjet svou účast v jiných mnohostranných skupinách,
- zváží další způsoby, jakými by mohla přispět k rozvoji regionu.
c) Evropská unie
- bude dodržovat opatření k posilování důvěry, která předložila stranám,
- bude dodržovat demarše určené arabským státům s cílem zajistit ukončení bojkotu Izraele,
- bude přísně sledovat vývoj izraelských osídlení na okupovaných územích a dodržovat demarše určené Izraeli a týkající se těchto otázek.
Článek 2
V souladu s odpovídajícími postupy Společenství Rada posoudí návrhy, které Komise předloží
- pro rychlé provádění programů pomoci pro rozvoj okupovaných území a palestinského operativního rozpočtu v úzké spolupráci s Palestinci založené na konzultacích a stejně úzké koordinaci s ostatními dárci,
- pro poskytování podpory v rámci existujících zásad jiným stranám pro dvoustranná jednání, jež zásadně přispívají k pokroku na cestě k míru.
Článek 3
Pro aktivní a naléhavé přispění k vytvoření palestinských policejních sil:
a) Evropská unie poskytne pomoc;
b) předsednictví v úzké spolupráci s Komisí umožní koordinaci mezi členskými státy výměnou informací o jejich dvoustranné pomoci;
c) prostředky v maximální výši 10 milionů ECU z rozpočtu Společenství budou poskytnuty v rámci naléhavé pomoci k vytvoření palestinských policejních sil.
Článek 4
Evropská unie se bude na žádost stran podílet na ochraně palestinského lidu na základě dočasného působení mezinárodních sil na okupovaných územích, jak bylo požadováno v rezoluci Rady bezpečnosti 904 (1994).
Operativní plány a finanční záležitosti týkající se tohoto článku upraví samostatné rozhodnutí Rady.
Článek 5
Na žádost stran bude Evropská unie provádět koordinovaný program pomoci a bude připravovat a sledovat volby na okupovaných územích nastíněných v prohlášení zásad ze dne 13. září 1993. Přesné operativní plány a finanční záležitosti upraví samostatné rozhodnutí Rady poté, co bude dosaženo dohody mezi Izraelem a Organizací za osvobození Palestiny o plánech na uspořádání voleb. Evropský parlament bude přizván ke spolupráci na těchto plánech.
Článek 6
Evropská unie potvrzuje svou ochotu přijímat další operativní rozhodnutí v oblasti působnosti této společné akce v souladu s vývojem v mírovém procesu.
Článek 7
Toto rozhodnutí nabývá účinku dnešním dnem.
Článek 8
Toto rozhodnutí bude zveřejněno
ze dne 17. června 1994, kterým se Evropské společenství a Evropské společenství pro atomovou energii zmocňuje podepsat a uzavřít Úmluvu o statutu evropských škol
(94/557/ES, Euratom) RADA EVROPSKÉ UNIE,
s ohledem na Smlouvu o založení Evropského společenství, a zejména na článek 235 této smlouvy,
s ohledem na Smlouvu o založení Evropského společenství pro atomovou energii, a zejména na článek 203 této smlouvy,
s ohledem na návrh Komise [1],
s ohledem na stanovisko Evropského parlamentu [2]
vzhledem k tomu, že Evropská společenství se snaží zajistit společné vzdělávání dětí svých zaměstnanců v evropských školách s cílem zajistit řádné fungování orgánů Společenství a zaměstnancům usnadnit plnění jejich úkolů; že za tímto účelem původní členské státy dne 12. dubna 1957 podepsaly Úmluvu o statutu evropských škol;
vzhledem k tomu, že dne 31. května 1990 Rada a ministři školství zasedající v Radě vyzvali k přípravě nové úmluvy týkající se evropských škol, aby fungování škol bylo učiněno ještě efektivnějším a aby byla více uznána úloha Společenství v této oblasti;
vzhledem k tomu, že účast Společenství na provádění uvedené úmluvy je nezbytná pro zajištění dosažení cílů Evropského společenství a Evropského společenství pro atomovou energii;
vzhledem k tomu, že Evropské společenství a Evropské společenství pro atomovou energii se budou účastnit na provádění úmluvy výkonem pravomocí vyplývajících z pravidel stanovených úmluvou a takovými budoucími právními předpisy, které mohou uvedená Společenství přijmout v souladu s podmínkami úmluvy;
vzhledem k tomu, že je proto nezbytné, aby Evropská společenství uzavřela uvedenou úmluvu;
vzhledem k tomu, že jedinými pravomocemi, jež jsou k dispozici pro přijetí tohoto rozhodnutí, jsou pravomoci stanovené v článku 235 Smlouvy o založení Evropského společenství a článku 203 Smlouvy o založení Evropského společenství pro atomovou energii,
ROZHODLA TAKTO:
Článek 1
Úmluva o statutu evropských škol se schvaluje jménem Evropského společenství a Evropského společenství pro atomovou energii.
Znění úmluvy se připojuje k tomuto rozhodnutí.
Článek 2
Předseda Rady je oprávněn jmenovat osobu nebo osoby zmocněné podepsat úmluvu zavazující Evropské společenství a Evropské společenství pro atomovou energii a osobu zmocněnou provést uložení schvalovacích listin v souladu s článkem 33 úmluvy.
ze dne 28. ledna 1994 o změně nařízení (EHS) č. 1756/93, kterým se stanoví rozhodné skutečnosti pro zemědělský přepočítací koeficient pro mléko a mléčné výrobky
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (EHS) č. 3813/92 ze dne 28. prosince 1992 o zúčtovací jednotce a přepočítacích koeficientech, které mají být používány pro účely společné zemědělské politiky [1], a zejména na čl. 6 odst. 2 uvedeného nařízení,
vzhledem k tomu, že nařízení Komise (EHS) č. 1756/93 [2] naposledy pozměněné nařízením (ES) č. 114/94 [3] stanovilo zemědělský přepočítací koeficient, který by měl platit pro všechny částky uvedené v ECU v odvětví mléka a mléčných výrobků; že uvedené nařízení musí být doplněno o rozhodné skutečnosti pro částky uvedené v čl. 1 odst. 3 nařízení Komise (ES) č. 3582/93 ze dne 21. prosince 1993, kterým se stanoví prováděcí pravidla k nařízení Rady (EHS) č. 2073/92 o podpoře spotřeby ve Společenství a o rozšíření trhů s mlékem a mléčnými výrobky [4];
vzhledem k tomu, že opatření tohoto nařízení jsou v souladu se stanoviskem Řídícího výboru pro mléko a mléčné výrobky,
PŘIJALA TOTO NAŘÍZENÍ:
Článek 1
V příloze nařízení (EHS) č. 1756/93 se vkládá tento bod:
"Nařízení | Příslušné částky | Použitelný zemědělský přepočítací koeficient | 14.(ES) č. 3582/93 | Částka stropu a celková částka režijních nákladů uvedených v čl. 1 odst. 3; cena uvedená v čl. 4 odst. 3 písm. d) | Zemědělský přepočítací koeficient platný poslední den lhůty pro podání návrhů podle článku 3" |
Článek 2
Toto nařízení vstupuje v platnost sedmým dnem po vyhlášení
ze dne 2. května 1994, kterým se mění nařízení (EHS) č. 1538/91, kterým se stanoví prováděcí pravidla k nařízení Rady (EHS) č. 1906/90 o některých obchodních normách pro drůbeží maso
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (EHS) č. 1906/90 ze dne 26. června 1990 o některých obchodních normách pro drůbeží maso [1], naposledy pozměněné nařízením (ES) č. 3204/93 [2], a zejména na článek 9 uvedeného nařízení,
vzhledem k tomu, že nařízení Komise (EHS) č. 1538/91 [3] naposledy pozměněné nařízením (EHS) č. 2891/93 [4] stanoví pravomoci a úkoly referenční laboratoře Společenství, která odpovídá za provádění kontroly obsahu vody ve zmrazených a hluboce zmrazených kuřatech; že je nezbytné poskytnout referenční laboratoři Společenství finanční pomoc z prostředků Společenství, aby mohla plnit stanovené úkoly;
vzhledem k tomu, že zpočátku by tato finanční pomoc Společenství měla být poskytována po dobu tří let; že toto ustanovení bude před koncem počátečního období přezkoumáno za účelem prodloužení stanoveného období;
vzhledem k tomu, že by mezi Evropským společenstvím a referenční laboratoří Společenství měla být uzavřena smlouva, která stanoví podmínky pro vyplácení finanční pomoci;
vzhledem k tomu, že Řídící výbor pro drůbeží maso a vejce nevydal stanovisko ve lhůtě stanovené jeho předsedou,
PŘIJALA TOTO NAŘÍZENÍ:
Článek 1
V článku 14a nařízení (EHS) č. 1538/91 se vkládá nový odstavec 14, který zní:
"14. Společenství poskytne referenční laboratoři Společenství "Het Spelderholt", Centre for Poultry Research and Information Services, Beekbergen, Nizozemsko, finanční pomoc v maximální výši 75000 ECU na období tří let na splnění úkolů uvedených v příloze IX odstavec 1.
Finanční pomoc se referenční laboratoři vyplácí podle podmínek smlouvy uzavřené mezi Komisí zastupující Evropské společenství a laboratoří.
Generální ředitel generálního ředitelství pro zemědělství bude pověřen, aby smlouvu jménem Komise podepsal."
Článek 2 Toto nařízení vstupuje v platnost sedmým dnem po vyhlášení
ze dne 8. listopadu 1994, kterým se mění nařízení (EHS) č. 2054/89, kterým se stanoví prováděcí pravidla k režimu minimálních dovozních cen pro sušené vinné hrozny
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (EHS) č. 426/86 ze dne 24. února 1986 o společné organizaci trhu s produkty zpracovanými z ovoce a zeleniny [1], naposledy pozměněné nařízením Komise (EHS) č. 1490/94 [2], a zejména na čl. 9 odst. 6 uvedeného nařízení,
vzhledem k tomu, že čl. 2 odst. 3 nařízení Komise (EHS) č. 2054/89 [3] naposledy pozměněného nařízením (EHS) č. 3821/92 [4] stanoví podmínky, za nichž je vážený průměr cen dalšího prodeje některých sušených hroznů považován za dovozní cenu; že za účelem zamezení každému umělému snížení ochrany je třeba stanovit celní dovozní poplatky odpovídající vstupní a nepřímé dani zaplaceným skutečně při dovozu, které musí být odečteny od zaznamenaných cen dalšího prodeje; že čl. 2 odst. 6 uvedeného nařízení definuje pojem "konečný spotřebitel"; že producent, který produkt nabízí ve spotřebitelském balení, musí být z této definice vyloučen, protože ačkoli toto balení a obchodní úprava mají za následek změnu kódu KN, není možné pro účely tohoto nařízení považovat je za zpracování;
vzhledem k tomu, že článek 6 uvedeného nařízení stanoví zvláštní kontrolní postup; že zkušenosti ukazují, že v případě použití tohoto postupu, je třeba propuštění zboží do volného oběhu povolit pouze tehdy, je-li složena jistota stanovená v článku 248 nařízení Komise (EHS) č. 2454/93 ze dne 2. července 1993, kterým se provádí nařízení Rady (EHS) č. 2913/92, kterým se vydává celní kodex Společenství [5], naposledy pozměněného nařízením 2193/94 [6]; že tato jistota musí být požadována, mají-li celní orgány pochybnosti, pokud jde o pravost dovozní ceny, ještě před kontrolami stanovenými ve výše uvedeném článku 248; že v případě zpětných kontrol je třeba upřesnit, že se přistupuje k vybrání dlužných cel v souladu s článkem 220 nařízení Rady (EHS) č. 2913/92 ze dne 12. října 1992, kterým se vydává celní kodex Společenství [7]; že je mimo to třeba upřesnit, že na všechna dlužná cla jsou v rámci veškerých kontrol navýšena o úrok;
vzhledem k tomu, že čl. 7 odst. 1 nařízení (EHS) č. 2053/89 stanoví podmínky, za kterých lze minimální dovozní cenu považovat za dodrženou; že zkušenosti ukazují, že za účelem zamezení zkreslení, je zapotřebí brát v úvahu skutečně zaplacené celní dovozní poplatky a náklady na jakékoli zpracování, kterému je dovezený produkt podroben po dovezení a před prodejem konečnému spotřebiteli;
vzhledem k tomu, že opatření tohoto nařízení jsou v souladu se stanoviskem Řídícího výboru pro produkty zpracované z ovoce a zeleniny,
PŘIJALA TOTO NAŘÍZENÍ:
Článek 1
Nařízení (EHS) č. 2054/89 se mění takto:
1. Článek 2 se mění takto:
a) odstavec 3 se nahrazuje tímto:
"3. Jestliže se zjistí, že ceny při dalším prodeji, přímém nebo prostřednictvím obchodních zprostředkovatelů, jsou nižší, než činí minimální cena u více než 15 % kterékoli z dovezených zásilek, považuje se za dovozní cenu vážený průměr těchto cen.";
b) odstavec 6 se nahrazuje tímto:
"6. Pro účely tohoto nařízení se konečným uživatelem rozumí buď producent, který dotyčný produkt používá s cílem zpracovat jej jiným způsobem, než je balení na jiný produkt spadající pod jiný kód KN, než ten, který je uveden v prohlášení o propuštění do volného oběhu, nebo maloobchodní prodejce, který prodává výlučně spotřebitelům."
2. Článek 6 se nahrazuje tímto:
"Článek 6
1. V případech, ve kterých mají celní orgány opodstatněné pochybnosti, zda cena uvedená v prohlášení o propuštění do volného oběhu odráží skutečnou dovozní cenu, povolí propuštění do volného oběhu, jakmile dovozce složí jistotu uvedenou v čl. 248 odst. 1 nařízení (EHS) č. 2454/93 zvýšenou o úrok za období šesti měsíců uvedené v druhém pododstavci. Použitelná úroková sazba je sazba platná podle vnitrostátních právních předpisů pro vymáhání splatných částek.
Dovozci mají šestiměsíční lhůtu na předložení důkazu, že produkt byl prodán za podmínek, jež zaručují dodržení minimální dovozní ceny produktu. Nedodržení této lhůty má za následek propadnutí jistoty, aniž je dotčen odstavec 2.
2. Lhůta stanovená v odstavci 1 může být na základě řádně odůvodněné žádosti hospodářského subjektu příslušným orgánem prodloužena nejvýše o tři měsíce a s podmínkou, že je náležitě upravena jistota."
3. Čl. 7 odst. 1 se nahrazuje tímto:
"1. Minimální dovozní cena se považuje za dodrženou, pokud dovozce předloží doklad týkající se nejméně 95 % dovezené zásilky potvrzující, že produkt byl prodán na všech obchodních stupních včetně prodeje spotřebitelům po odečtení skutečně zaplacených celních dovozních poplatků za cenu alespoň rovnou minimální dovozní ceně. Jestliže je produkt podroben zpracování po svém propuštění do volného oběhu a před prodejem konečnému spotřebiteli, odrazí se náklady na uvedené zpracování v prodejní ceně konečnému uživateli."
4. Článek 10 se nahrazuje tímto:
"Článek 10
1. Jestliže v průběhu kontroly příslušné orgány zjistí, že minimální dovozní cena nebyla dodržena, vyberou dlužná cla v souladu s článkem 220 nařízení (EHS) č. 2913/92. Při stanovení částky cel, kterou je nutno vybrat nebo kterou zbývá vybrat, vezmou v úvahu úrok vzniklý ode dne propuštění zboží do volného oběhu až do dne vybrání částky. Použitelná úroková sazba je platná podle vnitrostátních právních předpisů pro vymáhání splatných částek."
Článek 2
Toto nařízení vstupuje v platnost třetím dnem po vyhlášení
Nařízení Rady (ES) č. 2965/94 ze dne 28. listopadu 1994
o zřízení Překladatelského střediska pro instituce Evropské unie
RADA EVROPSKÉ UNIE, s ohledem na Smlouvu o založení Evropského společenství, a zejména na článek 235 této smlouvy,
s ohledem na návrh Komise,
s ohledem na stanovisko Evropského parlamentu,
vzhledem k tomu, že v důsledku rozhodnutí ze dne 29. října 1993, přijatého vzájemnou dohodou zástupců vlád členských států, zasedajících na úrovni hlav států a předsedů vlád, o umístění sídel některých institucí a útvarů Evropských společenství a Europolu [1] přijali zástupci vlád členských států vzájemnou dohodou prohlášení o zřízení Překladatelského střediska pro instituce Unie při překladatelském oddělení Komise v Lucemburku, aby poskytovalo nezbytné překladatelské služby pro chod institucí a útvarů, jejichž sídla byla určena rozhodnutím ze dne 29. října 1993, s výjimkou Evropského měnového institutu;
vzhledem k tomu, že zřízení jediného specializovaného střediska je praktickým řešením obtíže s plněním překladatelských potřeb velkého počtu institucí nacházejících se na různých místech Unie;
vzhledem k tomu, že statut Překladatelského střediska by měla umožnit poskytování služeb institucím s právní subjektivitou, správní samostatností a vlastními rozpočty, a současně zachovat provozní spojení s Komisí;
vzhledem k tomu, že Smlouva neposkytuje jiné pravomoci k přijetí tohoto nařízení než pravomoci uvedené v článku 235,
PŘIJALA TOTO NAŘÍZENÍ:
Článek 1
Zřizuje se Překladatelské středisko pro instituce Unie (dále jen "středisko").
Článek 2
1. Středisko poskytuje nezbytné překladatelské služby pro chod těchto institucí:
- Evropská agentura pro životní prostředí,
- Evropská nadace pro vzdělávání,
- Evropské monitorovací centrum pro drogy a drogovou závislost,
- Evropská agentura pro hodnocení léčiv,
- Agentura pro ochranu zdraví a bezpečnosti při práci,
- Úřad pro harmonizaci ve vnitřním trhu (ochranné známky a vzory),
- Evropský policejní úřad (Europol) a protidrogová jednotka Europolu.
Středisko a každá z uvedených institucí dohodou upraví způsoby, kterými spolupracují.
2. Jiné instituce zřízené Radou, než jsou uvedeny v odstavci 1, mohou využívat služeb střediska na základě dohod s ním uzavřených.
Článek 3
1. Středisko je právnickou osobou.
2. Aby mohlo vykonávat úkoly, kterými je pověřeno, má středisko ve všech členských státech nejširší způsobilost k právům a právním úkonům, kterou právnickým osobám přiznávají jejich právní předpisy.
Článek 4
1. Středisko řídí správní rada složená z
a) jednoho zástupce každé instituce uvedené v čl. 2 odst. 1; každá dohoda podle čl. 2 odst. 2 může upravovat zastupování instituce, která je stranou této dohody;
b) jednoho zástupce každého členského státu Evropské unie a
c) dvou zástupců Komise.
2. K zastupování nepřítomných zástupců uvedených v odstavci 1 jsou jmenováni jejich náhradníci.
3. Správní radě předsedá jeden ze zástupců Komise.
Článek 5
1. Členové správní rady jsou jmenováni na dobu tří let.
2. Členové správní rady mohou být jmenováni opakovaně.
Článek 6
1. Předseda svolává zasedání správní rady alespoň dvakrát ročně a tehdy, požádá-li o to nejméně jedna třetina členů uvedených v čl. 4 odst. 1 písm. a).
2. Správní rada přijímá rozhodnutí dvoutřetinovou většinou svých členů.
3. Každý člen správní rady má jeden hlas.
4. Předseda nehlasuje.
Článek 7
Správní rada přijme svůj jednací řád.
Článek 8
1. Správní rada přijme roční plán práce střediska na základě návrhu připraveného ředitelem.
2. Plán lze v průběhu roku měnit postupem uvedeným v odstavci 1.
3. Nejpozději do 31. ledna každého roku přijme správní rada výroční zprávu o činnosti střediska. Ředitel ji zašle institucím uvedeným v článku 2 a Evropskému parlamentu, Radě, Komisi a Účetnímu dvoru.
Článek 9
1. Provoz střediska řídí ředitel jmenovaný správní radou na návrh Komise na dobu pěti let; může být jmenován opakovaně.
2. Ředitel středisko právně zastupuje. Je odpovědný za
- řádnou přípravu a plnění plánu práce a rozhodnutí správní rady,
- běžnou správu,
- plnění úkolů svěřených středisku,
- plnění rozpočtu,
- veškeré personální otázky a
- přípravu zasedání správní rady.
3. Z výkonu své funkce je ředitel odpovědný správní radě.
Článek 10
1. Pro každý rozpočtový rok, jenž se kryje s kalendářním rokem, se vypracují odhady všech příjmů a výdajů střediska a zanesou se do jeho rozpočtu.
2. a) Příjmy a výdaje rozpočtu střediska musí být vyrovnané.
b) Aniž jsou dotčena ustanovení písmene c) o počátečním období, plynou příjmy z plateb institucí, kterým středisko poskytuje služby, za práci, kterou provede.
c) V počátečním období, jež nepřesáhne tři rozpočtová léta,
- poskytují středisku instituce, jimž poskytuje služby, paušální příspěvek ve výši procentního podílu svého rozpočtu založeného na nejlepších dostupných informacích, jenž bude upraven s ohledem na skutečně odvedenou práci,
- lze středisku poskytnout příspěvek ze souhrnného rozpočtu Evropských společenství, aby byl zajištěn jeho provoz.
3. Výdaje střediska zahrnují odměny zaměstnanců, výdaje na správu a infrastrukturu a provozní náklady.
Článek 11
1. Před přezkumem podle článku 19 se může každá instituce uvedená v čl. 2 odst. 1, které vyvstaly zvláštní obtíže v souvislosti s poskytováním služeb střediskem, obrátit na středisko, aby se společně pokusily nalézt nejvhodnější řešení těchto obtíží.
2. Ukáže-li se, že je nemožné k těmto řešením dospět ve lhůtě tří měsíců, může daná instituce zaslat Komisi řádně odůvodněné sdělení, aby Komise mohla přijmout nezbytná opatření a případně zorganizovat pod dohledem střediska a s jeho pomocí systematičtější využití třetích osob k překladu dotyčných dokumentů.
Článek 12
Komise poskytuje středisku, na základě dohod s ním uzavřených a proti hrazení souvisejících výdajů, tuto pomoc:
1. podpůrné služby: terminologie, databáze, dokumentace, strojový překlad, školení, seznamy překladatelů ve svobodném povolání a přidělení úředníků na pracovní místa ve středisku;
2. řízení základních správních služeb: výplata platů, poskytování nemocenského pojištění, penzijní systémy, organizace sociálních služeb.
Článek 13
1. Do 31. března každého roku vypracuje ředitel návrh předběžného výkazu příjmů a výdajů střediska na následující rozpočtový rok a předá jej správní radě spolu s plánem pracovních míst.
2. Správní rada přijme předběžný výkaz spolu s plánem pracovních míst a neprodleně je předá Komisi, jež na tomto základě stanoví odhady odpovídající příspěvkům poskytovaných institucím uvedeným v článku 2 v předběžném návrhu rozpočtu, který předkládá Radě na základě článku 203 Smlouvy.
3. Správní rada přijme rozpočet střediska před začátkem rozpočtového roku a podle potřeby upraví příspěvky institucí uvedených v článku 2.
Článek 14
1. Rozpočet střediska plní ředitel.
2. Kontrolu závazků a plateb všech výdajů střediska a stanovení a vybrání všech jeho příjmů provádí finanční kontrolor Komise.
3. Do 31. března každého roku zašle ředitel Komisi, správní radě a Účetnímu dvoru účetnictví celkových příjmů a výdajů střediska za uplynulý rozpočtový rok. Účetní dvůr je přezkoumá v souladu s článkem 188c Smlouvy.
4. Správní rada udělí řediteli střediska absolutorium za plnění rozpočtu.
Článek 15
Po konzultaci s Komisí a Účetním dvorem přijme správní rada vnitřní finanční předpis, upravující zejména postup pro sestavení a plnění rozpočtu střediska.
Článek 16
Na středisko se vztahuje Protokol o výsadách a imunitách Evropských společenství.
Článek 17
1. Na zaměstnance střediska se vztahují pravidla a nařízení platná pro úředníky a ostatní zaměstnance Evropských společenství.
2. Vůči svým zaměstnancům vykonává středisko pravomoci přenesené na orgán oprávněný jmenovat zaměstnance.
3. Správní rada po dohodě s Komisí přijme nezbytná prováděcí pravidla, aby zajistila mimo jiné utajení některých prací.
Článek 18
1. Smluvní odpovědnost střediska upravují právní předpisy týkající se dané smlouvy.
Soudní dvůr Evropských společenství má pravomoc rozhodovat na základě rozhodčích doložek obsažených ve smlouvách uzavíraných střediskem.
2. V případě mimosmluvní odpovědnosti nahradí středisko v souladu s obecnými zásadami společnými právním řádům členských států jakoukoli škodu, kterou způsobí jejich zaměstnanci při výkonu své funkce.
Soudní dvůr Evropských společenství má pravomoc rozhodovat veškeré spory týkající se náhrady těchto škod.
3. Osobní odpovědnost zaměstnanců střediska upravují předpisy, které se na ně vztahují.
Článek 19
Právní úpravu provozu střediska, jak ji vymezuje toto nařízení, může přezkoumat Rada na návrh Komise a po obdržení stanoviska Evropského parlamentu nejpozději tři roky po skončení počátečního období střediska, jež nepřekročí tři rozpočtová léta.
Článek 20
Toto nařízení vstupuje v platnost sedmým dnem po vyhlášení
ze dne 19. prosince 1994 o některých postupech pro uplatňování Evropské dohody zakládající přidružení mezi Evropskými společenstvími a jejich členskými státy na jedné straně a Bulharskou republikou na straně druhé
RADA EVROPSKÉ UNIE,
s ohledem na Smlouvu o založení Evropského společenství, a zejména na článek 113 této smlouvy,
s ohledem na návrh Komise,
vzhledem k tomu, že Evropská dohoda zakládající přidružení mezi Evropskými společenstvími a jejich členskými státy na jedné straně a Bulharskou republikou na straně druhé (dále jen "dohoda") byla podepsána v Bruselu dne 8. března 1993;
vzhledem k tomu, že až do vstupu dohody v platnost nabyla její ustanovení o obchodu a obchodních otázkách účinnosti dnem 31. prosince 1993 na základě prozatímní dohody o obchodu a obchodních otázkách mezi Evropským hospodářským společenstvím a Evropským společenstvím uhlí a oceli na jedné straně a Bulharskou republikou na straně druhé [1], podepsané v Bruselu dne 8. března 1993;
vzhledem k tomu, že na základě závěrů ze zasedání Evropské rady v Kodani ve dnech 21. a 22. června 1993 o nových obchodních koncesích pro země střední a východní Evropy uzavřely dne 20. prosince 1993 Evropské hospodářské společenství a Evropské společenství uhlí a oceli na jedné straně a Bulharská republika na straně druhé dodatkový protokol [2] k prozatímní dohodě;
vzhledem k tomu, že je nezbytné stanovit postupy pro uplatňování některých ustanovení dohody;
vzhledem k tomu, že s ohledem na opatření na ochranu obchodu je vhodné, je-li to podle ustanovení dohody nezbytné, stanovit zvláštní ustanovení týkající se obecných pravidel obsažených zejména v nařízení Rady (ES) č. 518/94 ze dne 7. března l994 o společných pravidlech dovozu [3] a v nařízení Rady (EHS) č. 521/94 ze dne 7. března 1994 o ochraně proti dumpingovým nebo subvencovaným dovozům ze zemí, které nejsou členy Evropského společenství [4];
vzhledem k tomu, že při posuzování, zda by měla být zavedena ochranná opatření, je třeba přihlížet k závazkům stanoveným v dohodě;
vzhledem k tomu, že postupy týkající se ochranných doložek uvedených ve Smlouvě o založení Evropského společenství jsou rovněž použitelné;
vzhledem k tomu, že byla přijata zvláštní pravidla pro ochranná opatření týkající se textilních výrobků, obsažená v protokolu 1 dohody;
vzhledem k tomu, že pro použití ochranných opatření v zemědělských odvětvích by měly být zavedeny zvláštní postupy,
PŘIJALA TOTO NAŘÍZENÍ: HLAVA I
Zemědělské produkty
Článek 1
Prováděcí pravidla k čl. 21 odst. 2 a 4 dohody týkající se zemědělských produktů, které spadající do oblasti působnosti přílohy II Smlouvy a podléhají v rámci společné organizace trhu režimu dovozních dávek, a produktů spadajících pod položky KN 07119050 a 20031010 budou přijata postupem podle článku 23 nařízení (EHS) č. 1766/92 [5] nebo podle odpovídajících ustanovení ostatních nařízení zakládajících společnou organizaci trhů. Tato pravidla mohou stanovit zavedení systému dovozních potvrzení v odvětvích, ve kterých není používání takových potvrzení upraveno společnou organizací trhu.
HLAVA II Ochranná opatření
Článek 2
Rada může postupem stanoveným v článku 113 Smlouvy rozhodnout, že se obrátí na Radu přidružení zřízenou dohodou, pokud jde o opatření uvedená v článku 29 a čl. 119 odst. 2 dohody. V případě potřeby přijme Rada opatření týmž postupem.
Komise může z vlastního podnětu nebo na žádost členského státu k tomuto účelu předložit nezbytné návrhy.
Článek 3
1. V případě praxe, která může Společenství opravňovat k použití opatření uvedených v článku 64 dohody, rozhodne Komise poté, co z vlastního podnětu nebo na žádost členského státu případ posoudí, zda je tato praxe slučitelná s dohodou. V případě potřeby navrhne přijetí ochranných opatření Radě, která postupuje podle článku 113 Smlouvy s výjimkou případů podpory, na které se vztahuje nařízení (ES) č. 521/94, kdy jsou opatření přijímána postupy stanovenými v uvedeném nařízení. Opatření se přijímají pouze tehdy, pokud jsou splněny podmínky stanovené v čl. 64 odst. 6 dohody.
2. V případě praxe, která může způsobit, že by Bulharsko použilo opatření vůči Společenství na základě článku 64 dohody, rozhodne Komise po posouzení případu, zda je tato praxe slučitelná se zásadami stanovenými v dohodě. V případě potřeby přijme vhodná rozhodnutí na základě kritérií vyplývajících z použití článků 85, 86 a 92 Smlouvy.
Článek 4
V případě praxe, která Společenství opravňuje k použití opatření stanovených v článku 30 dohody, se o zavedení antidumpingových opatření rozhoduje způsoby stanovenými v nařízení (ES) č. 521/94 a postupem stanoveným v čl. 34 odst. 2 a 3 písm. b) nebo d) dohody.
Článek 5
1. Požádá-li členský stát Komisi o použití ochranných opatření podle článků 31 nebo 32 dohody, poskytne jí na podporu své žádosti nezbytné odůvodnění. Rozhodne-li Komise, že se ochranná opatření nepoužijí, uvědomí o tom Radu a členské státy do pěti pracovních dnů od obdržení žádosti členského státu.
Kterýkoli členský stát může toto rozhodnutí Komise předložit Radě do deseti pracovních dnů od jeho sdělení.
Pokud Rada kvalifikovanou většinou prohlásí záměr přijmout odlišné rozhodnutí, uvědomí o tom Komise neprodleně Bulharsko a oznámí mu zahájení konzultací v rámci Rady přidružení podle čl. 34 odst. 2 a 3 dohody.
Rada může kvalifikovanou většinou přijmout odlišné rozhodnutí do 20 pracovních dnů od ukončení konzultací s Bulharskem v rámci Rady přidružení.
2. Komisi je nápomocen výbor zřízený nařízením (ES) č. 3491/93 [6] (dále jen "výbor").
Schůze výboru svolává jeho předseda. Veškeré významné informace sdělí předseda co nejdříve členským státům.
3. Pokud Komise z vlastního podnětu nebo na žádost členského státu rozhodne, že by měla být použita ochranná opatření uvedená v článcích 31 nebo 32 dohody,
- uvědomí členské státy neprodleně, jedná-li z vlastního podnětu, nebo ve lhůtě pěti pracovních dnů od obdržení žádosti, jedná-li na žádost některého členského státu,
- konzultuje danou věc s výborem,
- současně uvědomí Bulharsko a oznámí Radě přidružení zahájení konzultací uvedených v čl. 34 odst. 2 a 3 dohody,
- současně poskytne Radě přidružení veškeré informace nezbytné pro tyto konzultace.
4. V každém případě se konzultace v rámci Rady přidružení považují za ukončené třicátým dnem po oznámení uvedeném v odst. 1 čtvrtém pododstavci a v odstavci 3.
Po skončení konzultací nebo po uplynutí 30 dnů, a pokud nebylo nalezeno jiné řešení, může Komise po konzultaci s výborem přijmout vhodná opatření k provedení článků 31 a 32 dohody.
5. Rozhodnutí uvedené v odstavci 4 je neprodleně sděleno Radě, členským státům a Bulharsku; je rovněž oznámeno Radě přidružení.
Rozhodnutí je okamžitě použitelné.
6. Kterýkoli členský stát může rozhodnutí Komise uvedené v odstavci 4 předložit Radě do deseti pracovních dnů od jeho sdělení.
7. Pokud Komise nepřijme rozhodnutí ve smyslu odst. 4 druhého pododstavce do deseti pracovních dnů od ukončení konzultací s Radou přidružení či případně do konce třicetidenní lhůty, může kterýkoli členský stát, který danou věc předložil Komisi v souladu s odstavcem 3, tuto věc předložit Radě.
8. V případech uvedených v odstavcích 6 a 7 může Rada do dvou měsíců přijmout kvalifikovanou většinou odlišné rozhodnutí.
Článek 6
1. Pokud se vyskytnou mimořádné okolnosti ve smyslu čl. 34 odst. 3 písm. d) dohody, může Komise přijmout okamžitá ochranná opatření v případech uvedených v článcích 31 a 32 dohody.
2. Obdrží-li Komise žádost členského státu, přijme v dané věci rozhodnutí do pěti pracovních dnů od obdržení žádosti.
Komise své rozhodnutí sdělí Radě a členským státům.
3. Kterýkoli členský stát může rozhodnutí Komise předložit Radě postupem podle čl. 5 odst. 6.
Použije se postup stanovený v čl. 5 odst. 7 a 8.
Pokud Komise nepřijme rozhodnutí ve lhůtě stanovené v odstavci 2, může kterýkoli členský stát, který danou věc předložil Komisi, tuto věc předložit Radě postupy stanovenými v prvním a druhém pododstavci tohoto odstavce.
Článek 7
Postupy stanovené v článcích 5 a 6 se nevztahují pro produkty, na které se vztahuje protokol 1 dohody.
Článek 8
Odchylně od článků 5 a 6, pokud si okolnosti vyžadují přijetí opatření týkajících se zemědělských produktů na základě článku 22 nebo 31 dohody nebo na základě ustanovení příloh vztahujících se na tyto produkty, jsou tato opatření přijímána postupy stanovenými v předpisech o společné organizaci trhů nebo ve zvláštních předpisech přijatých podle článku 235 Smlouvy, které se vztahují na výrobky vznikající zpracováním zemědělských produktů, za předpokladu, že jsou splněny podmínky stanovené v článku 22 nebo čl. 34 odst. 2 a 3 dohody.
Článek 9
Oznámení Radě přidružení stanovená v dohodě činí jménem Společenství Komise.
Článek 10
Tímto nařízením není dotčeno uplatnění ochranných opatření uvedených ve Smlouvě o založení Evropského společenství, zejména v článcích 109h a 109i, postupy v ní stanovenými.
Článek 11
Toto nařízení vstupuje v platnost prvním dnem po vyhlášení
ze dne 10. dubna 1995, kterou se mění směrnice 77/388/EHS a zavádějí nová zjednodušení pro daň z přidané hodnoty – oblast působnosti určitých osvobození od daně a praktické podrobnosti jejich uplatňování
RADA EVROPSKÉ UNIE,
s ohledem na Smlouvu o založení Evropského společenství a zejména článek 99 této smlouvy,
s ohledem na návrh Komise,
s ohledem na stanovisko Evropského parlamentu,
s ohledem na stanovisko Hospodářského a sociálního výboru,
vzhledem k tomu, že fungování vnitřního trhu lze zlepšit přijetím společných pravidel Společenství upřesňujících oblast působnosti některých osvobození od daně zmíněných v čl. 14 odst. 1, čl. 15 bodu 2 a čl. 16 odst. 1 šesté směrnice Rady 77/388/EHS ze dne 17. května 1977 o harmonizaci právních předpisů členských států týkajících se daní z obratu — Společný systém daně z přidané hodnoty: jednotný základ daně [1] a podrobnosti uplatňování těchto osvobození od daně; že zmíněná směrnice předpokládá přijetí takových společných pravidel, zejména ve svém čl. 14 odst. 2 a čl. 16 odst. 3;
vzhledem k tomu, že článek 3 směrnice Rady 92/111/EHS ze dne 14. prosince 1992, kterou se mění směrnice 77/388/EHS a zavádějí zjednodušení pro daň z přidané hodnoty [2], stanoví, že budou přijata podrobná pravidla zdaňování řetězových plnění mezi osobami povinnými k dani; že tato opatření by měla zajišťovat jak zachování zásady neutrality společného systému daně z přidané hodnoty vzhledem k původu zboží a služeb, tak zachovávání zvolených zásad zdanění daní z přidané hodnoty a jeho kontroly během přechodného období;
vzhledem k tomu, že by do základu daně při dovozu měly být zahrnuty všechny příležitostné výdaje související s přepravou zboží do jakéhokoli místa určení ve Společenství, je-li toto místo známo v době uskutečnění dovozu; že by se proto na poskytování dotyčných služeb měla vztahovat osvobození od daně podle čl. 14 odst. 1 písm. i) směrnice 77/38/EHS;
vzhledem k tomu, že čl. 15 bod 2 zmíněné směrnice stanoví, že Komise předloží Radě návrhy na přijetí daňových pravidel Společenství blíže určujících oblast působnosti a praktické podrobnosti uplatňování osvobození od daně pro dodání zboží přepravovaného v osobních zavazadlech cestujících;
vzhledem k tomu, že členské státy měly být oprávněny prodloužit opravné období pro odpočty podle čl. 20 odst. 2 zmíněné směrnice na dvacet let pro nemovitý investiční majetek s ohledem na jeho hospodářskou životnost;
vzhledem k tomu, že by mělo být členským státům dovoleno, aby i nadále uplatňovaly na zboží obdržené na základě smlouvy o dílo sazbu, kterou používaly k 1. lednu 1993;
vzhledem k tomu, že pravidla určující územní působnost a podrobnosti zdaňování v oblasti poskytování služeb přepravy zboží uvnitř Společenství fungují jednoduše a uspokojivě jak pro hospodářské subjekty, tak pro příslušné orgány členských států;
vzhledem k tomu, že zahrne-li se pod přepravu zboží uvnitř Společenství rovněž přeprava uskutečněná uvnitř členského státu, je-li přímo spojena s přepravou uskutečněnou mezi členskými státy, bude možné zjednodušit nejen zásady a podrobnosti zdanění těchto vnitrostátních přepravních služeb, ale rovněž pravidla vztahující se na služby je doprovázející a služby poskytnuté zprostředkovateli, kteří se účastní poskytování těchto služeb;
vzhledem k tomu, že označení některých prací na movitém majetku za práce na základě smlouvy o dílo je zdrojem obtíží a že je nutné je zrušit;
vzhledem k tomu, že k usnadnění výměny uvnitř Společenství v oblasti prací na hmotném movitém majetku je třeba pozměnit podrobnosti zdaňování těchto plnění, jestliže jsou uskutečňována pro určitého zákazníka, daní z přidané hodnoty v členském státě jiném, než ve kterém jsou skutečně provedeny;
vzhledem k tomu, že ustanovení čl. 16 odst. 1 bodů B až E zmíněné směrnice, zejména ve spojení s ustanoveními čl. 22 odst. 9 týkajícími se osvobození od povinností, umožňují vyřešit obtíže, jež vyvstanou mezi hospodářskými subjekty, které se účastní řetězového plnění týkajícího se zboží propuštěného do režimu uskladnění;
vzhledem k tomu, že v této souvislosti je nezbytné zajistit, že daňové zacházení s dodáními zboží a poskytováním služeb týkajících se určitého zboží, které může být propuštěno do režimu uskladnění v celním skladu, se použije i na stejná plnění uskutečněná se zbožím propuštěným do režimu uskladňování v jiném než celním skladu;
vzhledem k tomu, že se tato plnění týkají zejména surovin a jiného zboží, s nímž se obchoduje na mezinárodních termínovaných trzích, a že je nezbytné stanovit seznam zboží, na něž se vztahují tato ustanovení;
vzhledem k tomu, že vymezení režimů uskladňování v jiném než celním skladu náleží do pravomoci členských států, s výhradou konzultace s Výborem pro daň z přidané hodnoty; že je nicméně nezbytné v zásadě vyloučit z takových režimů zboží, které jsou určeny k dodání na maloobchodním stupni
vzhledem k tomu, že je nezbytné blíže určit některá pravidla pro uplatňování daně při opuštění režimů uvedených v čl. 16 odst. 1 bodech B až E zmíněné směrnice, zejména co se týče daňových dlužníků
vzhledem k tomu, že je nezbytné blíže určit oblast působnosti ustanovení čl. 17 odst. 2 písm. a) zmíněné směrnice, která jsou použitelná během přechodného období, jak je vymezeno v článku 28l;
vzhledem k tomu, že je proto nezbytné změnit směrnici 77/388/EHS,
PŘIJALA TUTO SMĚRNICI:
Článek 1
Směrnice 77/388/EHS se mění takto:
1. V článku 5 se odstavec 5 nahrazuje tímto:
"5. Členské státy mohou považovat za dodání ve smyslu odstavce 1 předání určitých stavebních prací."
2. V čl. 11 části B odst. 3 písm. b) se třetí pododstavec nahrazuje tímto:
"Do základu daně se rovněž zahrnují výše zmíněné doprovodné výdaje, jestliže vyplývají z přepravy na jiné místo určení na území Společenství, je-li toto místo v okamžiku uskutečnění zdanitelného plnění známo."
3. V čl. 15 bodu 2 se druhý a třetí pododstavec nahrazují tímto:
"Na dodání zboží, které má být přepravováno v osobních zavazadlech cestujících, se toto osvobození od daně vztahuje, jestliže
- cestující není usazen uvnitř Společenství,
- zboží je přepravováno na místo nacházející se mimo Společenství do konce třetího měsíce následujícího po měsíci, v němž se dodání uskutečnilo,
- celková hodnota dodání včetně daně z přidané hodnoty je vyšší než ekvivalent 175 ECU v národní měně, přičemž hodnota ECU se stanoví podle čl. 7 odst. 2 směrnice 69/169/EHS [3]; členské státy mohou nicméně osvobodit od daně i dodání s celkovou hodnotou nižší než tato částka.
Pro účely použití druhého pododstavce se:
- za cestujícího, který není usazen uvnitř Společenství, považuje cestující, jehož trvalé bydliště nebo místo, kde se obvykle zdržuje, se nenachází uvnitř Společenství. Pro účely tohoto ustanovení se "trvalým bydlištěm nebo místem obvyklého pobytu" rozumí místo zapsané jako takové v cestovním pasu, průkazu totožnosti nebo jiném dokladu totožnosti, který uznává za platný členský stát, na jehož území je dodání uskutečňováno,
- vývoz prokáže fakturou nebo jiným dokladem sloužícím jako faktura, který bude potvrzen celním úřadem, kterým zboží opustilo Společenství.
Každý členský stát předá Komisi vzorky razítek, která používá při vydání potvrzení uvedených v druhé odrážce třetího pododstavce. Komise sdělí tyto údaje správcům daně ostatních členských států."
4. V čl. 20 odst. 2 se poslední pododstavec nahrazuje tímto:
"U nemovitého majetku, který byl pořízen jako investiční majetek, může být opravné období prodlouženo až na dvacet let."
5. V čl. 28 odst. 2 se doplňuje nové písmeno, které zní:
"h) Členské státy, jež k 1. lednu 1993 využívaly možnost, kterou jim dával čl. 5 odst. 5 písm. a) ve znění platném k tomuto dni, mohou uplatňovat na dodání podle smlouvy o dílo sazbu uplatnitelnou na zboží po provedení díla.
Pro účely použití tohoto ustanovení se za dodání podle smlouvy o dílo považuje, když zhotovitel dodá zákazníkovi movitý předmět vytvořený nebo sestavený zhotovitelem z materiálu nebo dílů, které mu zákazník k tomuto účelu svěřil, bez ohledu na to, zda zhotovitel sám obstaral nějakou část materiálu použitého ke zhotovení.";
6. V článku 28a se odstavec 5 mění takto:
- úvodní věta se nahrazuje tímto:
"Následující dodání se považují za dodání zboží uskutečněné za protiplnění:",
- písmeno a) se zrušuje,
- v písm. b) druhém pododstavci se zrušuje čtvrtá odrážka,
- v písm. b) druhém pododstavci se pátá odrážka nahrazuje tímto:
- "— poskytnutí služby osobě povinné k dani, jejímž předmětem je práce na dotyčném zboží skutečně vykonaná v členském státě, ve kterém jsou odesílání či přeprava dotyčného zboží ukončeny, je-li zboží po zpracování odesláno zpět osobě povinné k dani do členského státu, z nějž bylo původně odesláno či přepraveno".
7. Článek 28b se mění takto:
- v části C odst. 1 první odrážce se doplňuje nový pododstavec, který zní:
"Za přepravu zboží uvnitř Společenství se považuje rovněž přeprava zboží, při níž se místo odeslání a místo určení nachází v tuzemsku, je-li tato přeprava přímo vázána na přepravou zboží, při níž se místo odeslání a místo určení nacházejí na území dvou různých členských států",
- "F. Místo poskytování služeb v případě zhodnocování nebo práce na movitém hmotném majetku. Odchylně od čl. 9 odst. 2 písm. c) se za místo poskytování služeb, jejichž předmětem je zhodnocování nebo práce na movitém hmotném majetku, které se uskutečňují ve prospěch zákazníků, kteří mají identifikační číslo pro daň z přidané hodnoty v jiném členském státě, než ve kterém jsou tyto služby skutečně poskytovány, považuje území členského státu, který vydal zákazníkovi identifikační číslo pro daň z přidané hodnoty, pod nímž mu byla poskytnuta služba.Tato odchylka se nepoužije, pokud zboží nebylo odesláno nebo přepraveno z členského státu, kde byly služby skutečně poskytovány."
8. V čl. 28c části A písm. a) prvním pododstavci se zrušují slova "a čl. 28a odst. 5 písm. a)".
9. V čl. 28c části E se bod 1 nahrazuje tímto:
"1. V článku 16 se
- "1. Aniž jsou dotčeny jiné daňové předpisy Společenství, mohou členské státy za předpokladu provedení konzultací podle článku 29 přijímat zvláštní opatření s cílem osvobodit od daně všechna nebo některá z následujících plnění, pokud ovšem nejsou zaměřena na konečné užití a/nebo spotřebu a pokud výše daně z přidané hodnoty při ukončení režimů nebo situací uvedených v bodech A až E odpovídá výši daně, která by byla splatná, kdyby každé takové plnění bylo zdaněno v tuzemsku:
A. dovoz zboží, které má být propuštěno do režimu jiného než celního skladu;
B. dodání zboží, které má být
a) předloženo k proclení a případně umístěno do dočasného skladiště;
b) umístěno do svobodného celního pásma nebo do svobodného celního skladu;
c) propuštěno do režimu uskladnění v celním skladu nebo do režimu aktivního zušlechťovacího styku;
d) vpuštěno do teritoriálních vod:
- aby zde bylo včleněno do těžebních nebo výrobních plošin za účelem výstavby, opravy, údržby, úpravy nebo vybavení těchto plošin nebo za účelem propojení těchto těžebních nebo výrobních plošin s pevninou,
- za účelem zásobení těžebních nebo výrobních plošin palivem a potravinami;
e) propuštěno do režimu uskladnění v jiném než celním skladu.
Pro účely tohoto článku se jinými než celními sklady rozumějí:
- pro výrobky, které jsou předmětem spotřební daně, prostory považované za daňové sklady pro účely čl. 4 písm. b) směrnice Rady 92/12/EHS,
- pro jiné zboží než to, které je předmětem spotřební daně, prostory považované za takové členskými státy. Členské státy však nesmějí zavádět jiné skladovací režimy než uskladnění v celním skladu, pokud je dané zboží určeno k dodání na maloobchodním stupni.
Členské státy však mohou takový režim zavést pro zboží, které je určeno pro
- osoby povinné k dani za účelem dodání uskutečňovaných za podmínek stanovených v článku 28k,
- bezcelní prodejny ve smyslu článku 28k za účelem dodání cestujícím, kteří cestují leteckou nebo námořní dopravou do třetích zemí, jsou-li tato dodání osvobozena od daně podle článku 15,
- osoby povinné k dani za účelem dodání cestujícím na palubě letadel nebo lodí v průběhu letu či námořní plavby, pokud se cílové místo nachází mimo Společenství,
- osoby povinné k dani za účelem dodání osvobozených od daně podle čl. 15 odst. 10.
Místa uvedená v písm. a), b), c) a d) jsou ta, která takto vymezují platné celní předpisy Společenství.
C. poskytování služeb souvisejících s dodáními zboží uvedenými v bodu B,
D. dodání zboží a poskytování služeb, které se uskutečňují:
a) na místech uvedených v bodu B písm. a), b), c) a d) a která se stále nacházejí v některé ze situací tam uvedených;
b) na místech uvedených v bodu B písm. e) a která se v tuzemsku stále nacházejí v situaci tam uvedené.
Využijí-li členské státy možnost, kterou jim dává písmeno a) pro plnění uskutečňovaná v celních skladech, přijmou opatření nezbytná k řádnému vymezení režimu uskladnění v jiném než celním skladu, což umožní použít ustanovení písmene b) na stejná plnění týkající se zboží uvedeného v příloze J, která se uskuteční v takovém jiném než celním skladu.
E. dodání:
- zboží uvedeného v čl. 7 odst. 1 písm. a), které se nadále nachází v režimu dočasného dovozu s plným osvobozením od daně při dovozu nebo v režimu vnějšího tranzitu,
- zboží uvedeného v článku 7 odst. 1 písm. b), které se nadále nachází v tranzitním režimu uvnitř Společenství podle článku 33a,
jakož i poskytování služeb spojených s těmito dodáními.
Odchylně od čl. 21 odst. 1 písm. a) prvního pododstavce je daňovým dlužníkem pro daň splatnou v souladu s prvním pododstavcem osoba, která způsobí, že se na zboží přestanou vztahovat režimy nebo situace uvedené v tomto odstavci.
Má-li vynětí zboží z režimu nebo situace uvedené v tomto odstavci za následek uskutečnění dovozu ve smyslu čl. 7 odst. 3, přijme členský stát dovozu opatření nezbytná k zamezení dvojímu zdanění v tuzemsku."
- připojuje tento odstavec:
"1a. Využijí-li členské státy možnost, kterou jim dává odstavec 1, přijmou opatření nezbytná k zajištění toho, aby se na pořízení zboží uvnitř Společenství, má-li být toto zboží propuštěno do některého z režimů nebo zahrnuto pod některou ze situací uvedených v odst. 1 bodu B, vztahovaly stejné předpisy jako na dodání zboží, která se uskutečňují za stejných podmínek v tuzemsku.""
10. V čl. 28f odst. 1 se v čl. 17 odst. 2 písmeno a) nahrazuje tímto:
"a) daň z přidané hodnoty, která je splatná nebo byla odvedena s ohledem na zboží nebo služby, jež jí byly nebo mají být dodány v tuzemsku jinou osobou povinnou k dani;".
11. V článku 28g se v čl. 21 bodě 1 písmeno b) nahrazuje tímto:
"b) osoby, kterým poskytuje služby uvedené v čl. 9 odst. 2 písm. e) osoba povinná k dani, která podniká v zahraničí, nebo osoby, které mají identifikační číslo pro daň z přidané hodnoty v tuzemsku, kterým poskytuje služby uvedené v čl. 28b částech C, D, E a F osoba povinná k dani, která podniká v zahraničí; členské státy mohou nicméně požadovat, aby poskytovatel služeb byl povinen odvádět daň společně a nerozdílně;".
12. Článek 28h se mění takto: - v čl. 22 odst. 2 se písmeno b) nahrazuje tímto:
- "b) Každá osoba povinná k dani vede seznam zboží, které odeslala či přepravila nebo které bylo odesláno či přepraveno jejím jménem z tuzemska, jak je vymezuje článek 3, ale uvnitř Společenství, v rámci plnění uvedených v čl. 28a odst. 5 písm. b) páté, šesté a sedmé odrážce.
Každá osoba povinná k dani vede dostatečně podrobné účetnictví umožňující identifikaci zboží odeslaného jí z jiného členského státu osobou povinnou k dani nebo jejím jménem, je-li tato osoba, která má identifikační číslo pro daň z přidané hodnoty v tomto jiném členském státě, v souvislosti s nímž byly poskytnuty služby uvedené v čl. 9 odst. 2 písm. c) třetí a čtvrté odrážce.",
- v čl. 22 odst. 3 písm. b) druhém pododstavci se první odrážka nahrazuje tímto:
- "— u plnění uvedených v čl. 28b částech C, D, E a F identifikační číslo osoby povinné k dani v tuzemsku a identifikační číslo zákazníka, pod nímž mu byla poskytnuta služba," - v čl. 22 odst. 6 písm. b) se první pododstavec nahrazuje tímto:
"b) Každá osoba povinná k dani, která má identifikační číslo pro daň z přidané hodnoty, předloží rovněž souhrnný výkaz všech pořizovatelů, kteří mají identifikační číslo pro daň z přidané hodnoty, kterým dodala zboží za podmínek stanovených v čl. 28c části A písm. a) a d), jakož i souhrnný výkaz příjemců plnění uvedených v pátém pododstavci, kteří mají identifikační číslo pro daň z přidané hodnoty.",
- v čl. 22 odst. 6 písm. b) třetím pododstavci se druhá odrážka nahrazuje tímto:
- "— identifikační číslo pro daň z přidané hodnoty každého pořizovatele v jiném členském státě, pod nímž mu bylo zboží dodáno,"
- v čl. 22 odst. 6 písm. b) se zrušuje pátý pododstavec.
13. Příloha této směrnice se připojuje jako příloha J.
Článek 2
1. Členské státy uvedou v účinnost právní a správní předpisy nezbytné pro dosažení souladu s touto směrnicí do 1. ledna 1996. Neprodleně o nich uvědomí Komisi.
Tato opatření přijatá členskými státy musí obsahovat odkaz na tuto směrnici nebo musí být takový odkaz učiněn při jejich úředním vyhlášení. Způsob odkazu si stanoví členské státy.
2. Odchylně od odst. 1 prvního pododstavce mohou členské státy přijmout právní a správní opatření tak, aby uvedly ustanovení článku 1 body 3, 4 a 9 v účinnost nejpozději do 1. ledna 1996.
Spolková republika Německo a Lucemburské velkovévodství nicméně smějí přijmout právní a správní opatření tak, aby uvedly ustanovení článku 1 bodu 9 v účinnost nejpozději do 1. ledna 1997.
3. Členské státy sdělí Komisi znění hlavních ustanovení vnitrostátních právních předpisů, které přijmou v oblasti působnosti této směrnice.
Článek 3
Tato směrnice vstupuje v platnost dvacátým dnem po vyhlášení
ze dne 19. prosince 1995, kterým se mění nařízení (EHS) č. 804/68, (EHS) č. 2730/75, (EHS) č. 776/78, (EHS) č. 570/88, (EHS) č. 584/92, (EHS) č. 2219/92, (EHS) 2883/94, (ES) č. 1466/95, (ES) č. 1598/95, (ES) 1600/95 a (ES) č. 1713/95 v důsledku změny kombinované nomenklatury u některých mléčných výrobků
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (EHS) č. 234/79 ze dne 5. února 1979 o postupu pro přizpůsobení nomenklatury společného celního sazebníku používané pro zemědělské produkty [1], ve znění nařízení Komise (EHS) č. 3209/89 [2], a zejména s ohledem na čl. 2 odst. 1 uvedeného nařízení,
s ohledem na nařízení Rady (EHS) č. 804/68 ze dne 27. června 1968 o společné organizaci trhu s mlékem a mléčnými výrobky [3], naposledy pozměněné nařízením (ES) č. 1538/95 [4], a zejména s ohledem na čl. 13 odst. 3, čl. 15 odst. 4, čl. 16 odst. 1 a 4, čl. 17 odst. 4 uvedeného nařízení,
s ohledem na nařízení Rady (EHS) č. 518/92 ze dne 27. února 1992 o některých postupech pro provádění Prozatímní dohody o obchodu a obchodních záležitostech mezi Evropským hospodářským společenstvím a Evropským společenstvím uhlí a oceli na straně jedné a Polskou republikou na straně druhé [5], ve znění nařízení (EHS) č. 2233/93 [6], a zejména na článek 1 uvedeného nařízení,
s ohledem na nařízení Rady (EHS) č. 519/92 ze dne 27. února 1992 o některých postupech pro provádění Prozatímní dohody o obchodu a obchodních záležitostech mezi Evropským hospodářským společenstvím a Evropským společenstvím uhlí a oceli na straně jedné a Maďarskou republikou na straně druhé [7], ve znění nařízení (EHS) č. 2234/93 [8], a zejména na článek 1 uvedeného nařízení,
s ohledem na nařízení Rady (EHS) č. 520/92 ze dne 27. února 1992 o některých postupech pro provádění Prozatímní dohody o obchodu a obchodních záležitostech mezi Evropským hospodářským společenstvím a Evropským společenstvím uhlí a oceli na straně jedné a Českou a Slovenskou federativní republikou na straně druhé [9], ve znění nařízení (EHS) č. 2235/93 [10], a zejména na článek 1 uvedeného nařízení,
s ohledem na nařízení Rady (EHS) č. 1600/92 ze dne 15. června 1992 o zvláštních opatřeních pro Azory a Madeiru týkajících se některých zemědělských produktů [11], naposledy pozměněné nařízením Komise (ES) č. 2537/95 [12], a zejména na článek 10 a čl. 24 odst. 6 uvedeného nařízení,
s ohledem na nařízení Rady (EHS) č. 1601/92 ze dne 15. června 1992 o zvláštních opatřeních pro Kanárské ostrovy týkajících se některých zemědělských produktů [13], naposledy pozměněné nařízením Komise (ES) č. 2537/95, a zejména na čl. 3 odst. 4 uvedeného nařízení,
s ohledem na nařízení Rady (ES) č. 1275/95 ze dne 29. května 1995 o některých postupech pro provádění Dohody o volném obchodu a obchodních záležitostech mezi Evropským společenstvím, Evropským společenstvím pro atomovou energii a Evropským společenstvím uhlí a oceli na straně jedné a Estonskou republikou na straně druhé [14],
s ohledem na nařízení Rady (ES) č. 1276/95 ze dne 29. května 1995 o některých postupech pro provádění Dohody o volném obchodu a obchodních záležitostech mezi Evropským společenstvím, Evropským společenstvím pro atomovou energii a Evropským společenstvím uhlí a oceli na straně jedné a Lotyšskou republikou na straně druhé [15],
s ohledem na nařízení Rady (ES) č. 1277/95 ze dne 29. května 1995 o některých postupech pro provádění Dohody o volném obchodu a obchodních záležitostech mezi Evropským společenstvím, Evropským společenstvím pro atomovou energii a Evropským společenstvím uhlí a oceli na straně jedné a Litevskou republikou na straně druhé [16],
s ohledem na nařízení Rady (ES) č. 2448/95 ze dne 10. října 1995, kterým se mění příloha I nařízení Rady (EHS) č. 2658/87 o celní a statistické nomenklatuře a o společném celním sazebníku [17], stanoví s účinkem od 1. ledna 1996 změny pro některé produkty; že některé kódy KN týkající se mléčných výrobků byly upraveny již dříve; vzhledem k tomu, že je proto vhodné změnit nařízení, která jsou dotčena změnou podpoložek uvedených kódů KN, a to zejména tato nařízení:
- nařízení (EHS) č. 804/68, - nařízení Rady (EHS) č. 2730/75 ze dne 29. října 1975 o glukóze a laktóze [18], ve znění nařízení (EHS) č. 222/88 [19],
- nařízení Komise (EHS) č. 776/78 ze dne 18. dubna 1978 o uplatnění nejnižší sazby náhrady při vývozu mléčných výrobků a o zrušení a změně některých nařízení [20], naposledy pozměněné nařízením (ES) č. 1586/95 [21],
- nařízení Komise (EHS) č. 570/88 ze dne 16. února 1988 o prodeji másla za snížené ceny a o poskytování podpory pro máslo a zahuštěné máslo určené k použití při výrobě cukrářských výrobků, zmrzliny a jiných potravin [22], naposledy pozměněné nařízením (ES) č. 1802/95 [23],
- nařízení Komise (EHS) č. 584/92 ze dne 6. března 1992, kterým se v odvětví mléka a mléčných výrobků stanoví prováděcí pravidla k režimu podle prozatímních dohod mezi Společenstvím a Polskou republikou, Maďarskou republikou a Českou a Slovenskou Federativní Republikou [24], naposledy pozměněné nařízením (ES) č. 2416/95 [25], - nařízení Komise (EHS) č. 2219/92 ze dne 30. července 1992, kterým se stanoví prováděcí pravidla ke zvláštnímu režimu zásobování Madeiry mléčnými výrobky a předběžný odhad dodávek [26], naposledy pozměněné nařízením (ES) č. 2835/95 [27],
- nařízení Komise (ES) č. 2883/94 ze dne 28. listopadu 1994 o stanovení předběžného odhadu dodávek na Kanárské ostrovy pro zemědělské produkty, na které se vztahují zvláštní opatření upravená v článcích 2, 3, 4 a 5 nařízení Rady (EHS) č. 1601/92 [28], naposledy pozměněné nařízením (ES) č. 1820/95 [29],
- nařízení Komise (ES) č. 1466/95 ze dne 27. června 1995, kterým se stanoví zvláštní prováděcí pravidla uplatňování vývozních náhrad pro mléko a mléčné výrobky [30], naposledy pozměněné nařízením (ES) č. 2452/95 [31], - nařízení Komise (ES) č. 1598/95 ze dne 30. června 1995, kterým se stanoví prováděcí pravidla k režimu dodatečných dovozních cel v odvětví mléka a mléčných výrobků [32],
- nařízení Komise (ES) č. 1600/95 ze dne 30. června 1995, kterým se stanoví prováděcí pravidla k dovoznímu režimu a kterým se otevírají celní kvóty pro mléko a mléčné výrobky [33], naposledy pozměněné nařízením (ES) č. 2537/95 [34], - nařízení Komise (ES) č. 1713/95 ze dne 13. července 1995, kterým se stanoví prováděcí pravidla v odvětví mléka a mléčných výrobků k režimu stanovenému v rámci Dohody o přidružení mezi Společenstvím a pobaltskými státy [35],
vzhledem k tomu, že z důvodů jasnosti je nutné přijmout s účinkem od 1. ledna 1996 opatření pro všechny změny; vzhledem k tomu, že Řídící výbor pro mléko a mléčné výrobky nezaujal stanovisko ve lhůtě stanovené předsedou,
Nařízení (EHS) č. 804/68 se mění takto: 1. V článku 1 se údaje uvedené v písmenech c), e) a g) nahrazují tímto:
| | c) | 04031011 až 3904039011 až 69 | Podmáslí, kyselé mléko a smetana, jogurt, kefír a jiné fermentované (kysané) nebo okyselené mléko a smetana, též zahuštěné nebo obsahující přidaný cukr nebo jiná sladidla nebo ochucené nebo obsahující přidané ovoce, ořechy nebo kakao |
e) | ex0405 | Máslo a jiné tuky a oleje získané z mléka; mléčné pomazánky o obsahu tuku nejméně 75 % hmotnostních, avšak nejvýše 80 % hmotnostních; | g) | 17021900 | Laktóza a laktózový sirup neobsahující přidané příchutě nebo barviva, obsahující nejméně 99 % hmotnostních laktózy, vyjádřené jako bezvodá laktóza v sušině." |
2. V čl. 17 odst. 12 se kód KN 21069099 nahrazuje kódem 21069098. 3. V čl. 26 odst. 5 se kód KN 040500 nahrazuje kódem 0405.
4. V příloze se: - za údaje týkající se kódu KN
doplňují tyto údaje: "Kód KN | Popis zboží |
| – Mléčné pomazánky: | 04052010 | – – o obsahu tuku nejméně 39 % hmotnostních, avšak nižším než 60 % hmotnostních |
04052030 | – – o obsahu tuku nejméně 60 % hmotnostních, avšak nižším než 75 % hmotnostních." | - údaje týkající se kódu KN
170210 nahrazují tímto:
"Kód KN | Popis zboží | ex1702 | Laktóza a laktózový sirup: |
17021100 | – – obsahující nejméně 99 % hmotnostních laktózy, vyjádřené jako bezvodá látka v sušině" | - údaje týkající se kódu KN
ex19019090 nahrazují tímto:
"Kód KN | Popis zboží | 19019099 | – – – ostatní." |
- údaje týkající se kódu KN ex1904
nahrazují tímto: "Kód KN | Popis zboží |
- údaje týkající se kódu KN 19059050
nahrazují tímto: "Kód KN | Popis zboží |
19059045 | – – – Sušenky | 19059055 | – – – Výrobky tlačené nebo pěnové, aromatizované nebo solené." |
- údaje týkající se kódů KN ex200892 a ex200899 zrušují, - údaje týkající se kódů KN
nahrazují tímto: "Kód KN | Popis zboží |
ex2101 | Výtažky, tresti a koncentráty z kávy, čaje nebo maté a přípravky na bázi těchto produktů nebo na bázi kávy, čaje nebo maté; pražená čekanka a jiné pražené kávové náhražky a výtažky, tresti a koncentráty z nich: | 21011298 | – – – ostatní |
21012098 | – – – ostatní." | - údaje týkající se kódu KN
nahrazují tímto: "Kód KN | Popis zboží |
ex2106 | Potravinové přípravky, jinde neuvedené ani nezahrnuté, kromě složených alkoholických přípravků podpoložky 21069020 a sirupů s přísadou aromatických látek nebo barviv podpoložek 21069030, 21069051, 21069055 a 21069059." | - údaje týkající se kódu KN
2208 nahrazují tímto:
"Kód KN | Popis zboží | 2208 | Ethanol nedenaturovaný o obsahu alkoholu nižším než 80 % obj.; destiláty, likéry a jiné lihoviny: |
220870 | – likéry |
ex220890 | – ostatní: | – – ostatní destiláty a lihoviny, v nádobách o obsahu: |
– – – nejvýše 2 litry |
– – – – ostatní: | 22089069 | – – – – – ostatní lihoviny |
– – – vyšším než 2 litry: |
22089078 | – – – – ostatní lihoviny." | - údaje týkající se kódu KN
3302 vkládají před kód KN
3501 :
"Kód KN | Popis zboží | ex3302 | Směsi vonných látek a směsi (včetně lihových roztoků) na bázi jedné nebo více těchto látek, používané jako suroviny v průmyslu; ostatní přípravky na bázi vonných látek používané k výrobě nápojů: |
330210 | – používané v potravinářském průmyslu nebo k výrobě nápojů: | – – používané k výrobě nápojů: |
33021029 | – – – – – ostatní." | - údaje týkající se kódu KN
ex3502 nahrazují tímto:
"Kód KN | Popis | ex3502 | Albuminy (včetně koncentrátů dvou nebo více syrovátkových proteinů obsahujících více než 80 % hmotnostních syrovátkových proteinů v sušině), albumináty a jiné deriváty albuminu: |
350220 | – Mléčný albumin, včetně koncentrátů dvou nebo více syrovátkových proteinů: | – – ostatní: |
35022091 | – – – sušený (např. fóliích, vločkách, šupinkách, v prášku) | 25022099 | – – – ostatní." |
Článek 2 V článcích 2 a 3 nařízení (EHS) č. 2730/75 se:
- kód KN 17021010 nahrazuje kódem KN 17021100, - kód KN 17021090 nahrazuje kódem KN 17021900.
Článek 3 V příloze nařízení (EHS) č. 776/78 se údaje týkající se kódu KN 0405 nahrazují tímto:
"Kód KN | Popis zboží | Místo určení | ex0405 | Máslo a jiné tuky a oleje získané z mléka; mléčné pomazánky o obsahu tuku nejméně 75 % hmotnostních, avšak nižším než 80 % hmotnostních | 400." |
Článek 4
Nařízení (EHS) č. 570/88 se mění takto: - v čl. 4 odst. 2 písm. b) se kód KN 21069099 nahrazuje kódem KN 21069098,
- v čl. 4 odst. 4: - první odrážce se kód KN 19022090 nahrazuje kódem KN 19022099,
- druhé odrážce se kód KN 21041000 nahrazuje kódem KN 210410.
Článek 5 V příloze I "A. Polsko",. I "B. 1 Česká republika" a I "B. 2 Slovenská republika" nařízení (EHS) č. 584/92 se kódy KN 04050011 a 04050019 nahrazují kódy KN 04051011 a 04051019.
Článek 6
V příloze I nařízení (EHS) č. 2219/92 a příloze IV nařízení (ES) č. 2883/94 se údaje týkající se kódu KN 0405 nahrazují tímto:
"Kód KN | Popis zboží |
ex0405 | Máslo a jiné tuky a oleje získané z mléka." |
Článek 7 V čl. 8 odst. 3 nařízení (ES) č. 1466/95 se kódy KN 04050090 a 04050019 nahrazují kódy KN 04051090, 04059010, 04059090 a 04051019.
Článek 8 V příloze nařízení (ES) č. 1598/95 se údaje týkající se kódů KN 040310, 040490 a 0405 nahrazují údaji týkajícími se kódů KN 040310, 040490 a 0405 uvedenými v příloze I tohoto nařízení.
Článek 9
Nařízení (ES) č. 1600/95 se mění takto: - v příloze I pořadovém čísle 28 se kódy KN ex04050011 a ex04050019 nahrazují kódy KN ex04051011 a ex04051019,
- v příloze IV pořadovém čísle 1 se kódy KN ex04049053 a ex04049093 nahrazují kódem KN 04049083, - v příloze VI písm. A se kódy KN ex04049053 a ex04049093 nahrazují kódem KN 04049083,
- v příloze VII se:
- v části tabulky týkající se Nového Zélandu kódy KN 04050011 a 04050019 nahrazují kódy KN 04051011 a 04051019; - v části tabulky týkající se Švýcarska kódy KN ex04049053 a ex04049083 nahrazují kódem KN 04049083,
- v souhrnné tabulce se: - údaje týkající se položek KN 040310 až 04031036 nahrazují údaji týkajícími se položek KN 040310 až 04031039 uvedenými v příloze II tohoto nařízení;
- údaje týkající se položek KN 040490 až 04050090 nahrazují údaji týkajícími se položek KN 040490 až 04059090 uvedenými v příloze II tohoto nařízení, - údaje týkající se položky KN 170210 nahrazují údaji týkajícími se položky KN 17021100 a 04051900 uvedenými v příloze II tohoto nařízení.
Článek 10
V příloze I písm. A, B a C nařízení (ES) č. 1713/95 se kódy KN 04050011 a 04050019 nahrazují kódy KN 04051011 a 04051019.
Článek 11
Toto nařízení vstupuje v platnost dnem 1. ledna 1996.
Toto nařízení je závazné v celém rozsahu a přímo použitelné ve všech členských státech.
ze dne 22. listopadu 1993 o uzavření Dohody ve formě výměny dopisů mezi Evropským společenstvím a Rakouskou republikou, Finskou republikou, Islandskou republikou, Norským královstvím, Švédským královstvím a Švýcarskou konfederací o změně Úmluvy ze dne 20. května 1987 o zjednodušení formalit ve zbožovém styku
(96/154/ES) RADA EVROPSKÉ UNIE,
s ohledem na Smlouvu o založení Evropského společenství, a zejména na článek 113 této smlouvy,
s ohledem na návrh Komise,
vzhledem k tomu, že čl. 11 odst. 2 Úmluvy mezi Evropským hospodářským společenstvím a Rakouskou republikou, Finskou republikou, Islandskou republikou, Norským královstvím, Švédským královstvím a Švýcarskou konfederací o zjednodušení formalit ve zbožovém styku [1] zmocnil smíšený výbor zřízený uvedenou úmluvou k podávání doporučení ke změnám uvedené úmluvy;
vzhledem k tomu, že uvedená úmluva byla změněna, aby umožňovala přistoupení nových smluvních stran;
vzhledem k tomu, že dotyčné změny jsou formulovány v doporučení č. 1/93 smíšeného výboru; že by měla být schválena dohoda ve formě výměny dopisů týkající se uvedeného doporučení,
ROZHODLA TAKTO:
Článek 1
Dohoda ve formě výměny dopisů mezi Evropským společenstvím a Rakouskou republikou, Finskou republikou, Islandskou republikou, Norským královstvím, Švédským královstvím a Švýcarskou konfederací o změně Úmluvy ze dne 20. května 1987 o zjednodušení formalit ve zbožovém styku se schvaluje jménem Společenství.
Znění dohody se připojuje k tomuto rozhodnutí.
Článek 2
Předseda Rady je oprávněn jmenovat osobu zmocněnou podepsat dohodu zavazující Společenství.
ze dne 6. února 1996 o uvedení na trh produktu složeného z geneticky modifikovaného organismu, osiva hybridní řepky tolerantní k herbicidu (Brassica napus L. oleifera Metzq. MS1Bn × RF1Bn), podle směrnice Rady 90/220/EHS
(Text s významem pro EHP) (96/158/ES)
KOMISE EVROPSKÝCH SPOLEČENSTVÍ, s ohledem na Smlouvu o založení Evropského společenství,
s ohledem na směrnici Rady 90/220/EHS ze dne 23. dubna 1990 o záměrném uvolňování geneticky modifikovaných organismů do životního prostředí [1], naposledy pozměněnou směrnicí Komise 94/15/ES [2], a zejména článek 13 této směrnice,
vzhledem k tomu, že postup Společenství podle článků 10 až 18 směrnice Rady 90/220/EHS umožňuje příslušným orgánům členských států udělovat souhlas k uvedení živých produktů skládajících se z geneticky modifikovaných organismů na trh;
vzhledem k tomu, že příslušnému orgánu Spojeného království byla předložena oznámení týkající se uvedení na trh takového produktu (osiva hybridní řepky tolerantní k herbicidu) určeného k pěstování za účelem výroby osiva, nikoli k výrobě potravin či pícnin;
vzhledem k tomu, že příslušný orgán Spojeného království předal dokumentaci k tomuto oznámení s příznivým stanoviskem Komisi;
vzhledem k tomu, že Komise tuto dokumentaci postoupila příslušným orgánům všech členských států; že příslušné orgány jiných členských států vznesly proti této dokumentaci námitky;vzhledem k tomu, že námitky se týkají:
- posouzení účinků produktu na způsob použití chemických herbicidů a nejistoty týkající se následných dlouhodobých důsledků pro životní prostředí,
- posouzení zdravotních (toxikologických) účinků produktu, pokud by se používal k výrobě potravin či pícnin,
- označení produktu;
vzhledem k tomu, že podle čl. 13 odst. 3 je Komise proto povinna přijmout rozhodnutí postupem podle článku 21 směrnice 90/220/EHS;
vzhledem k tomu, že povolení k použití chemických herbicidů v životním prostředí je předmětem jiných právních předpisů Společenství, zejména směrnice Rady 91/414/EHS ze dne 15. července 1991 o uvádění přípravků na ochranu rostlin na trh [3] naposledy pozměněné směrnicí 94/43/ES [4]; že záležitosti související s autorizací herbicidů proto nespadají do oblasti působnosti směrnice 90/220/EHS;
vzhledem k tomu, že v oznámení podle směrnice 90/220/EHS bylo vyhodnoceno riziko pro lidské zdraví a životní prostředí spojené s přežíváním a rozšiřováním této řepky tolerantní k herbicidu, jakož i s přenosem genu tolerance k herbicidu nebo jiných modifikovaných genů na kompatibilní druhy; že se dospělo k závěru, že riziko naturalizace je nízké a že rozšiřování nebo přenosu genu tolerance k herbicidu lze bránit existujícími strategiemi nakládání s geneticky modifikovanými organismy;
vzhledem k tomu, že Komise po přezkoumání dokumentace předložené podle směrnice 90/220/EHS a se zřetelem ke všem informacím, které jí poskytly členské státy, dospěla k závěru, že informace o riziku pro životní prostředí obsažené v dokumentaci stačí k tomu, aby Komise mohla přijmout příznivé rozhodnutí o uvedení dotyčného produktu na trh ve formě osiva za předpokladu dodržení stanovených podmínek pro jeho použití a označení;
vzhledem k tomu, že čl. 11 odst. 6 a čl. 16 odst. 1 směrnice 90/220/EHS obsahují dodatečná ochranná ustanovení použitelná v případě získání nových informací o rizikách produktu;
vzhledem k tomu, že opatření stanovená tímto rozhodnutím jsou v souladu se stanoviskem výboru zřízeného podle článku 21 směrnice 90/220/EHS,
PŘIJALA TOTO ROZHODNUTÍ:
Článek 1
1. S výhradou ustanovení směrnice Rady 69/208/EHS [5] a podmínek uvedených v odstavci 2 udělí orgány Spojeného království podle článku 13 směrnice 90/220/EHS souhlas s uvedením na trh níže zmíněného produktu, který oznámila společnost Plant Genetic Systems (číslo oznámení C/UK/94/M1/1):
Produkt tvoří živé osivo hybridní řepky (Brassica napus L. oleifera Metzq.), k jehož získání byly použity:
a) potomstvo pylově sterilní linie řepky MS1Bn (B91-4) kultivaru drakkar obsahující gen pro barnasu z Bacillus amyloliquefaciens kódující ribonukleázu, bar-gen ze Streptomyces hygroscopicus kódující phosphinothricin acetyltransferázu, gen neo z Escherichia coli kódující neomycin fosfotransferázu II, promotor PSsuAra z Arabidopsis thaliana, promotor PNos z Agrobacterium tumefaciens a promotor PTA29 z Nicotiana tabacum; a
b) potomstvo obnovitele fertility linie řepky RF1BN (B93-101) kultivaru drakkar obsahující gen barstar z Bacillus amyloliquefaciens kódující inhibitor ribonukleázy, gen bar ze Streptomyces hygroscopicus kódující phosphinothricin acetyltransferázu, neo-gen z Escherichia coli kódující neomycin fosfotransferázu II, promotor PSsuAra z Arabidopsis thaliana, promotor PNos z Agrobacterium tumefaciens a promotor PTA29 z Nicotiana tabacum.
2. Souhlas je vázán těmito podmínkami:
a) Souhlas se vztahuje na osivo všech hybridů mezi geneticky nemodifikovanou a geneticky modifikovanou řepkou uvedenou v odstavci 1, nevztahuje se však na osivo hybridů vzniklých kombinací jiných geneticky modifikovaných rostlin, než jaké popisuje odstavec 1.
b) Souhlas se vztahuje pouze na oznámené použití produktu k pěstování za účelem výroby osiva, nevztahuje se však na použití k výrobě potravin či pícnin, aniž je dotčena možnost budoucího posouzení produktu pro toto použití.
c) Vedle jiného označení bude na štítku každého obalu osiva uvedeno, že produkt je tolerantní k herbicidu glufosinat-amonium a že smí být použit pouze k výrobě osiva, nikoli k výrobě potravin či pícnin.
Článek 2
Toto rozhodnutí je určeno členským státům.
ze dne 4. března 1996 o pohotovostních a nouzových postupech pro rozdělení nákladů spojených s přijetím a dočasným pobytem vysídlených osob
(96/198/SVV) RADA EVROPSKÉ UNIE,
s ohledem na Smlouvu o Evropské unii, a zejména na čl. K.3 odst. 2 písm. a) této smlouvy,
s ohledem na usnesení Rady ze dne 25. září 1995 o rozdělení nákladů spojených s přijetím a dočasným pobytem vysídlených osob [1],
vzhledem k tomu, že zmíněné usnesení musí být doplněno, aby bylo umožněno účinně uplatňovat v něm stanovené zásady, pokud dojde ke krizovému stavu, který vyžaduje rychlé jednání;
vzhledem k tomu, že za tímto účelem je tedy nezbytné vypracovat pohotovostní a nouzový postup,
ROZHODLA TAKTO:
1. Zahájení postupu
Z podnětu předsednictví, členského státu nebo Komise může být urychleně svolán koordinační výbor uvedený v článku K.4 Smlouvy, poradci jehož členů budou osoby odpovědné v členských státech v oblasti azylu a přistěhovalectví, a tento výbor stanoví, zda situace vyžaduje společnou akci Evropské unie zaměřenou na přijímání a dočasný pobyt vysídlených osob.
Akce tohoto typu může být zahájena, pokud jsou splněny podmínky stanovené v odstavcích 1 a 2 usnesení Rady ze dne 25. září 1995.
Předsednictví připravuje pravidelně a v každém případě před zasedáním zprávu o situaci ve spolupráci s Komisí a na základě stanoviska vysokého komisaře OSN pro uprchlíky a s pomocí generálního sekretariátu Rady. Tato zpráva bude předložena členským státům.
2. Program zasedání
Program zasedání může zejména obsahovat tyto body:
- přezkoumání situace a zhodnocení rozsahu pohybu obyvatel,
- zhodnocení vhodnosti rychlého zásahu na úrovni Evropské unie,
- přezkoumání dalších možností, včetně případných akcí na místě,
- vypracování časového plánu a postupné plánování předpokládaných potřeb přijetí,
- údaje každého členského státu o počtu osob, které může přijmout, a kdy je může přijmout v souladu s odstavcem 4 usnesení Rady ze dne 25. září 1995,
- koordinace s akcemi Komise v oblasti humanitární pomoci,
- výměna informací s vysokým komisařem OSN pro uprchlíky a koordinace plánu přijímání,
- koordinace se třetími zeměmi.
3. Rozhodnutí o rozdělení
Na základě výsledků práce výše zmíněného Koordinačního výboru bude vypracován návrh, který bude předložen ke schválení Radě.
Je-li to považováno za nezbytné v souladu s odstavcem 3 usnesení Rady ze dne 25. září 1995 a nedohodne-li se koordinační výbor do jednoho měsíce, je možné uplatnit opatření stanovená jednacím řádem Rady pro naléhavé případy.
4. Sledování situace
Podrobnosti přijímání vysídlených osob upraví jednotlivé členské státy.
Pokud stav krize přetrvává, může se výše zmíněný koordinační výbor scházet častěji, v odstupech, které sám určí, a za podmínek odstavce 2 tohoto rozhodnutí.
ze dne 11. června 1996 o uplatňování článku 8 Dohody ve formě výměny dopisů mezi Evropským hospodářským společenstvím a Knížectvím Andorry
(96/366/ES) RADA EVROPSKÉ UNIE,
s ohledem na Smlouvu o založení Evropského společenství, a zejména na článek 113 této smlouvy,
s ohledem na návrh Komise,
vzhledem k tomu, že podle čl. 8 odst. 1 písm. a) Dohody ve formě výměny dopisů mezi Evropským hospodářským společenstvím a Knížectvím Andorry [1], která byla podepsána v Lucemburku dne 28. června 1990, Knížectví Andorry zmocňuje Společenství, aby po dobu pěti let a po uplynutí tohoto období, pokud není možné dosáhnout dohody v souladu s odst. 1 písm. b), jménem a v zájmu Knížectví Andorry zajišťovalo propouštění zboží zaslaného ze třetích zemí do Knížectví Andorry do volného oběhu;
vzhledem k tomu, že čl. 8 odst. 1 písm. b) stanoví, že po uplynutí tohoto období a podle článku 20 uvedené dohody může Knížectví Andorry uplatnit právo na propuštění do volného oběhu po dohodě mezi smluvními stranami;
vzhledem k tomu, že Knížectví Andorry požádalo o uplatnění tohoto práva na propuštění do volného oběhu;
vzhledem k tomu, že v prohlášení ze dne 30. října 1995 Rada v zásadě souhlasila s žádostí Knížectví Andorry uplatnit toto právo;
vzhledem k tomu, že Radě přísluší, aby jakožto smluvní strana vyjádřila oficiální postoj Společenství;
vzhledem k tomu, že je třeba stanovit období pro přípravu uplatňování uvedeného práva,
ROZHODLA TAKTO:
Jediný článek
Od 1. července 1996 přestává Evropské společenství zajišťovat jménem a v zájmu Knížectví Andorry propouštění zboží zaslaného ze třetích zemí do Knížectví Andorry do volného oběhu.
ze dne 4. března 1996 přijatá Radou na základě článku K.3 Smlouvy o Evropské unii o letištním tranzitu
(96/197/SVV) RADA EVROPSKÉ UNIE,
s ohledem na Smlouvu o Evropské unii, a zejména na čl. K.3 odst. 2 písm. b) této smlouvy,
s ohledem na podnět Francouzské republiky ze dne 23. února 1995,
vzhledem k tomu, že stanovení podmínek vstupu a pohybu státních příslušníků třetích zemí na území členských států a rovněž boj proti nedovolenému přistěhovalectví státních příslušníků třetích zemí jsou věcí společného zájmu podle čl. K.1 odst. 3 písm. a) a c) Smlouvy;
vzhledem k tomu, že letecká cesta, zejména pokud je její součástí žádost o vstup nebo faktický vstup, představuje významný způsob, jak se nedovoleně usídlit na území členských států; že by se měla hledat zdokonalení kontrol této cesty;
vzhledem k tomu, že příloha 9 Chicagské úmluvy o mezinárodním civilním letectví stanoví zásadu volného tranzitního přechodu přes mezinárodní zóny letišť; že státy mohou přesto učinit výjimku z této obecné zásady tím, že to oznámí Mezinárodní organizaci pro civilní letectví (ICAO) a budou vyžadovat letištní průjezdní víza; že tato možnost by měla být co nejvíce omezena, aby nedocházelo ke zbytečným překážkám v rozvoji letecké dopravy;
vzhledem k tomu, že harmonizace politik členských států v této oblasti je v souladu s cíli Smlouvy, pokud jde o bezpečnost a kontrolu nedovoleného přistěhovalectví, a přispívá k harmonizaci podmínek soutěže mezi leteckými společnostmi a letišti v členských státech;
vzhledem k tomu, že se tato záležitost nedotýká víz požadovaných pro překračování vnějších hranic členských států, a nevztahuje se na ni tedy čl. 100c odst. 1 Smlouvy o založení Evropského společenství; že je však věcí společného zájmu a mohla by být účinněji řešena pomocí společné akce;
vzhledem k tomu, že členským státům, které nemají opatření týkající se letištních víz, by měla být poskytnuta dostatečná lhůta, aby mohly tato opatření vypracovat,
PŘIJALA TUTO SPOLEČNOU AKCI:
Článek 1
Pro účely této společné akce se "letištním průjezdním vízem" rozumí povolení, které musí mít státní příslušníci konkrétní třetí země a které je výjimkou ze zásady volného tranzitu stanovené v příloze 9 Chicagské úmluvy o mezinárodním civilním letectví pro tranzit přes mezinárodní zóny na letištích členských států.
Článek 2
1. Letištní průjezdní vízum vydávají konzulární orgány členských států.
2. Podmínky pro vydání letištních průjezdních víz stanoví každý členský stát s výhradou kritérií pro vypracování a vydávání víz přijatých Radou.
Ve všech případech musí konzulární orgány zjistit, zda neexistuje riziko pro bezpečnost nebo riziko nedovoleného přistěhovalectví. Především musí být přesvědčeny, že žádost o letištní průjezdní vízum je oprávněná na základě dokladů předložených žadatelem a že tyto doklady co nejvíce zaručují vstup do země konečného určení, a to zejména předložením víza, pokud je vyžadováno.
3. Od nabytí účinnosti předpisů uvedených v nařízení Rady (ES) č. 1683/95 ze dne 29. května 1995, kterým se stanoví jednotný vzor víz [1], vydávají členské státy letištní průjezdní víza za použití jednotného vzoru víz stanoveného v uvedeném nařízení.
Článek 3
Každý členský stát vyžaduje od státních příslušníků třetích zemí uvedených na společném seznamu uvedeném v příloze, kteří nemají vstupní nebo průjezdní vízumdotyčného členského státu, letištní průjezdní vízum při jejich procházení mezinárodními zónami letišť nacházejících se na jeho území.
Článek 4
Členský stát může udělit výjimku, pokud jde o požadování letištních průjezdních víz od státních příslušníků třetích zemí uvedených na společném seznamu uvedeném v příloze, zejména:
- posádce letadla,
- držitelům diplomatických nebo služebních pasů,
- držitelům povolení k pobytu nebo rovnocenných dokladů vydaných členským státem,
- držitelům víz vydaných členským státem nebo státem, který je smluvní stranou Dohody o Evropském hospodářském prostoru.
Článek 5
Každý členský stát rozhodne, zda by měl vyžadovat letištní průjezdní vízum od státních příslušníků zemí neuvedených na společném seznamu uvedeném v příloze.
Článek 6
Každý členský stát stanoví opatření týkající se letištního tranzitu vztahující se na osoby bez státní příslušnosti a osoby s právním postavením uprchlíka.
Článek 7
Ve lhůtě deseti pracovních dnů od vstupu této společné akce v platnost sdělí členské státy ostatním členským státům a generálnímu sekretariátu Rady opatření přijatá k provedení článků 4, 5 a 6. Tato opatření budou pro informaci zveřejněna
ze dne 23. července 1996 o sbližování právních předpisů členských států týkajících se železniční přepravy nebezpečných věcí
RADA EVROPSKÉ UNIE,
s ohledem na Smlouvu o založení Evropského společenství, a zejména na článek 75 této smlouvy,
s ohledem na návrh Komise [1],
s ohledem na stanovisko Hospodářského a sociálního výboru [2],
v souladu s postupem stanoveným v článku 189c Smlouvy [3],
(1) vzhledem k tomu, že se v posledních letech přeprava nebezpečných věcí po železnici značně rozšířila, čímž se zvýšilo riziko výskytu nehod; že je třeba přijmout opatření zajišťující uskutečňování této přepravy za podmínek co nejvyšší bezpečnosti;
(2) vzhledem k tomu, že všechny členské státy jsou smluvními stranami Úmluvy o mezinárodní železniční přepravě (COTIF), která v příloze B k tomuto dokumentu stanoví jednotné právní předpisy smlouvy o mezinárodní železniční přepravě věcí (CIM) a jejíž příloha 1 stanoví Řád pro mezinárodní železniční přepravu nebezpečných věcí (RID); že zeměpisná oblast působnosti úmluvy překračuje území Společenství;
(3) vzhledem k tomu, že úmluva nezahrnuje vnitrostátní přepravu nebezpečných věcí; že je proto důležité jednotně uplatňovat harmonizovaná pravidla bezpečnosti v celém Společenství; že nejvhodnější cestou k tomuto cíli je přizpůsobení právních předpisů členských států Řádu pro mezinárodní železniční přepravu nebezpečných věcí;
(4) vzhledem k tomu, že v souladu se zásadou subsidiarity je třeba tyto právní předpisy sbližovat s cílem zajistit vysokou úroveň bezpečnosti pro vnitrostátní a mezinárodní přepravu, zaručit odstranění narušování hospodářské soutěže usnadněním volného pohybu zboží a služeb v celém Společenství a zajistit soulad s ostatními ustanoveními Společenství;
(5) vzhledem k tomu, že ustanoveními této směrnice není dotčena platnost závazků, přijatých Společenstvím a jeho členskými státy, a to v souladu s cíli stanovenými podle Agendy 21, kapitoly 19, konference UNCED v Rio de Janeiro v roce 1992, usilovat o budoucí sladění systémů klasifikace nebezpečných látek;
(6) vzhledem k tomu, že žádný právní předpis Společenství dosud neupravuje bezpečnostní podmínky, za kterých by měly být přepravovány biologické činitele a geneticky modifikované mikroorganismy podléhající ustanovením směrnic 90/219/EHS [4], 90/220/EHS [5] a 90/676/EHS [6];
(7) vzhledem k tomu, že ustanovením této směrnice nejsou dotčeny ostatní předpisy Společenství v oblasti bezpečnosti práce a ochrany životního prostředí;
(8) vzhledem k tomu, že členské státy musí mít možnost uplatňovat zvláštní dopravní předpisy pro přepravu nebezpečných věcí po železnici na svém území;
(9) vzhledem k tomu, že členské státy by si v souvislosti s přepravou nebezpečných věcí po železnici měly zachovat právo dočasně zavést pravidla v souladu s doporučeními OSN o různých způsobech přepravy nebezpečných věcí do doby, než bude Řád pro mezinárodní železniční přepravu nebezpečných věcí sladěn s těmi pravidly, která by měla napomáhat různým způsobům přepravy nebezpečných věcí;
(10) vzhledem k tomu, že členské státy si musí zachovat právo upravit nebo zakázat na svém území vnitrostátní železniční přepravu určitých nebezpečných věcí, nikoli však z důvodů bezpečnosti přepravy;
(11) vzhledem k tomu, že je třeba brát ohled na přísnější bezpečnostní opatření v tunelu pod Lamanšským průlivem z důvodu zvláštních charakteristik tohoto tunelu, zejména jeho trasy a délky; že by členské státy měly být schopny zavádět stejný druh opatření všude, kde nastane podobná situace; že některým členským státům musí být umožněno uplatňovat přísnější požadavky na materiál určený k přepravě z důvodu podnebné teploty na jejich území;
(12) vzhledem k tomu, že z hlediska objemu investic požadovaných v tomto sektoru by mělo být stanoveno přechodné období, aby si členské státy mohly dočasně zachovat určité zvláštní vnitrostátní právní předpisy týkající se požadavků na konstrukci nebo užívání cisteren, nádrží, obalů nebo týkající se zásad činností ve stavu nouze;
(13) vzhledem k tomu, že nesmí být bráněno zavádění technologických a průmyslových inovací; že by se proto měly uplatňovat odchylky;
(14) vzhledem k tomu, že ustanovení Řádu pro mezinárodní železniční přepravu nebezpečných věcí povolují uzavírat dohody odchylující se od tohoto řádu a že velký počet dohod uzavřených dvoustranně mezi členskými státy brání volnému pohybu služeb při přepravě nebezpečných věcí; že by se těmto odchylkám mělo zamezit zahrnutím nezbytných ustanovení do příloh této směrnice; že je nezbytné stanovit přechodné období, během nějž lze mezi členskými státy nadále používat stávající dohody;
(15) vzhledem k tomu, že přeprava nebezpečných věcí po železnici do třetí země nebo ze třetí země je povolena za předpokladu, že je prováděna v souladu s požadavky Řádu pro mezinárodní železniční přepravu nebezpečných věcí; že však v případě provozování přepravy z republik dřívějšího Sovětského svazu nebo do těchto republik, které nejsou smluvními stranami Úmluvy o mezinárodní železniční přepravě, jsou členské státy oprávněny přijmout příslušná opatření s ohledem na provozování této přepravy; že členské státy zaručují úroveň bezpečnosti rovnající se úrovni, kterou stanoví Řád pro mezinárodní železniční přepravu nebezpečných věcí;
(16) vzhledem k tomu, že je třeba umožnit rychlé přizpůsobování této směrnice technickému pokroku, zejména přijetím nových ustanovení stanovených v rámci Řádu pro mezinárodní železniční přepravu nebezpečných věcí; že by pro tyto účely měl být zřízen výbor a stanoven postup pro úzkou spolupráci mezi členskými státy a Komisí v rámci tohoto výboru,
PŘIJALA TUTO SMĚRNICI:
KAPITOLA I Oblast působnosti
Článek 1
1. Tato směrnice se vztahuje na přepravu nebezpečných věcí po železnici uvnitř členských států nebo mezi nimi. Členské státy však mohou vyjmout její oblasti působnosti přepravu nebezpečných věcí prováděnou přepravní technikou, která patří ozbrojeným silám nebo za kterou ozbrojené síly odpovídají.
2. Touto směrnicí však není dotčeno právo členských států stanovit při dodržení práva Společenství zvláštní bezpečnostní požadavky na vnitrostátní nebo mezinárodní přepravu nebezpečných věcí po železnici, pokud příloha k tomuto dokumentu tuto oblast nezahrnuje, mimo jiné pokud jde o
- jízdy vlaků,
- řazení nákladních vozů do vlaků ve vnitrostátní přepravě,
- pravidla provozu pro pomocné dopravní činnosti jako je řazení a odstavování,
- školení zaměstnanců a podchycení informací týkajících se přepravy nebezpečných věcí,
- zvláštní pravidla pro přepravu nebezpečných věcí v osobních vlacích.
Článek 2
Pro účely této směrnice se:
- "Řádem pro mezinárodní železniční přepravu nebezpečných věcí (RID)" rozumí nařízení týkající se mezinárodní přepravy nebezpečných věcí po železnici uvedené v příloze I dodatku B Úmluvy o mezinárodní železniční přepravě (COTIF), spolu s jeho změnami,
- "Smlouvou o mezinárodní železniční přepravě (CIM)" rozumí jednotná pravidla týkající se smlouvy o mezinárodní přepravě nebezpečných věcí po železnici, uvedená v dodatku B Úmluvy o mezinárodní železniční přepravě (COTIF), spolu s jejími změnami,
- "nebezpečnými věcmi" rozumí látky a předměty, jejichž železniční přepravu příloha této směrnice zakazuje nebo povoluje pouze za určitých podmínek,
- "přepravou" rozumí každá činnost železniční přepravy nebezpečných věcí zcela nebo částečně prováděná na území členského státu, včetně nakládky a vykládky, překládky z jednoho druhu dopravy na druhý a zastávek vynucených okolnostmi přepravy, na niž se vztahuje příloha této směrnice, aniž jsou dotčeny právní předpisy členských států ohledně odpovědnosti za tyto činnosti; netýká se přepravy, která se uskutečňuje výhradně na území podniku.
Článek 3
1. Aniž je dotčen článek 6, nesmějí být nebezpečné věci, jejichž přepravu zakazuje příloha, přepravovány po železnici.
2. Není-li v této směrnici uvedeno jinak a aniž jsou dotčena pravidla o přístupu železničních podniků na trh nebo pravidla obecně platná pro železniční přepravu věcí, je železniční přeprava nebezpečných věcí povolena za předpokladu souladu s pravidly stanovenými v příloze.
KAPITOLA II Odchylky, omezení a výjimky
Článek 4
Každý členský stát může výhradně pro účely provozování vnitrostátní železniční přepravy na svém území zachovat své vnitrostátní právní předpisy o přepravě nebezpečných věcí po železnici, které jsou v souladu s doporučeními OSN pro přepravu nebezpečných věcí, a to do doby, než bude revidována příloha této směrnice tak, aby odrážela tato doporučení. V těchto případech o tom dotčené členské státy uvědomí Komisi.
Článek 5
1. Aniž jsou dotčeny ostatní předpisy Společenství, zachovává si každý členský stát právo upravit nebo zakázat přepravu určitých nebezpečných věcí na svém území, a to výlučně z jiných než bezpečnostních důvodů, například z důvodu národní bezpečností nebo ochrany životního prostředí.
2. a) Pro přepravu tunelem pod Lamanšským průlivem mohou Francie a Spojené království zavést přísnější opatření, než která jsou uvedena v příloze. Komise musí být o těchto opatřeních informována a informuje ostatní členské státy.
b) Má-li členský stát za to, že by měla být na jeho území uplatňována přísnější opatření pro přepravu tunely s charakteristikami obdobnými tunelu pod Lamanšským průlivem, uvědomí o tom Komisi. Komise postupem podle článku 9 rozhodne, zda má daný tunel obdobné charakteristiky. Předpisy přijaté členským státem jsou oznámeny Komisi, která o nich informuje ostatní členské státy.
c) Členské státy, ve kterých je okolní teplota pravidelně nižší než -20 °C, mohou uložit přísnější normy ohledně provozní teploty materiálů používaných při vnitrostátní přepravě nebezpečných věcí po železnici na svém území, dokud nebudou do přílohy zahrnuta ustanovení o příslušných referenčních teplotách pro různá podnebná pásma.
3. Pokud v případě nehody nebo události dojde členský stát k názoru, že platná bezpečnostní opatření jsou nedostatečná pro omezení nebezpečí při přepravních operacích, a je třeba podniknout kroky, potom musí členský stát ve stádiu plánování oznámit Komisi opatření, která navrhuje učinit. Komise v souladu s postupem stanoveným v článku 9 rozhodne o povolení daných opatření a určí dobu jejich trvání.
4. Členské státy mohou zachovat veškeré vnitrostátní právní předpisy platné ke dni 31. prosinci 1996 použitelné na přepravu a balení látek obsahujících dioxiny nebo furany.
Článek 6
1. Každý členský stát může na svém území povolit železniční přepravu nebezpečných věcí klasifikovaných, balených a označených v souladu s mezinárodními požadavky pro námořní nebo leteckou dopravu, kdykoli přeprava zahrnuje cestu po moři nebo vzduchem.
Pokud vnitrostátní nebo mezinárodní přeprava zahrnuje cestu po moři, může členský stát uplatnit opatření dodatečná k opatřením uvedeným v příloze, aby zohlednil mezinárodní pravidla upravující námořní přepravu, včetně mezinárodních pravidel upravujících přepravu trajektem.
2. Ustanovení přílohy týkající se úpravy dopravní dokumentace a použití jazyků při označování nebo v požadované dokumentaci se nevztahuje na přepravu omezenou na území jednoho členského státu. Pro přepravu na svém území může členský stát povolit použití jiné dokumentace a jiných jazyků, než jak je uvedeno v příloze.
3. Na svém území může členský stát povolit použití železničních vozů vyrobených před 1. lednem 1997, které nevyhovují této směrnici, ale byly vyrobeny v souladu s vnitrostátními právními předpisy platnými k 31. prosinci 1996, pokud jsou tyto vozy udržovány v požadovaném bezpečnostním stavu.
4. Členský stát může zachovat vnitrostátní právní předpisy platné k 31. prosinci 1996 o konstrukci, použití a přepravních podmínkách pro nové cisterny a nové nádrže zařazené v příloze do třídy 2, které nevyhovují příloze, dokud nebudou odkazy na normy pro konstrukci a použití cisteren a nádrží do této přílohy zahrnuty se stejnou právní silou jako ustanovení v příloze již obsažená, nejpozději však do 31. prosince 1998. Cisterny a nádrže vyrobené před 1. lednem 1999 a udržované v požadovaném bezpečnostním stavu smějí být nadále používány za původních podmínek.
5. Členský stát může zachovat jiné vnitrostátní právní předpisy, než které jsou uvedeny v příloze, týkající se referenční teploty pro přepravu zkapalněných plynů nebo směsí zkapalněných plynů na jeho území, dokud nebudou předpisy týkající se referenčních teplot pro různá podnebná pásma začleněny do evropských norem a odkazy na ně uvedeny v příloze.
6. Členský stát může pro přepravu na svém území povolit používání obalů vyrobených před 1. lednem 1997, které však nemají osvědčení podle RID, pokud je na těchto obalech uvedeno datum výroby, mohou vyhovět zkouškám stanoveným vnitrostátními právními předpisy platnými k 31. prosinci 1996 a jsou udržovány v odpovídajícím bezpečnostním stavu (včetně případných zkoušek a prohlídek) podle těchto pravidel: kovové mezilehlé kontejnery na hromadné zboží a kovové sudy o obsahu více než 50 litrů smějí být používány až po dobu 15 let od data výroby; ostatní kovové obaly a veškeré plastové obaly smějí být používány až do pěti let od data výroby, ale nejpozději do 31. prosince 1998.
7. Členský stát může do 31. prosince 1998 povolit na svém území přepravu určitých nebezpečných věcí zabalených před 1. lednem 1997, pokud jsou tyto věci klasifikovány, zabaleny a označeny v souladu s požadavky stanovenými vnitrostátními právními předpisy platnými před 1. lednem 1997.
8. Členský stát může pro vnitrostátní železniční přepravu na svém území zachovat své vnitrostátní právní předpisy platné k 31. prosinci 1996 o viditelném označení nouzového smluveného kódu namísto identifikačního čísla nebezpečí stanoveného v příloze.
9. Členský stát může po konzultaci s Komisí zachovat na svém území méně přísná ustanovení, než jsou uvedena v příloze, pro železniční přepravu malých množství určitých nebezpečných věcí, s výjimkou látek se střední nebo vysokou radioaktivitou.
10. Členský stát může na svém území povolit výjimečnou přepravu nebezpečných věcí zakázanou přílohou nebo uskutečňovanou za podmínek odlišných od podmínek stanovených v příloze.
11. Pro dodržení práva Společenství není touto směrnicí dotčeno právo členského státu, aby po konzultaci s Komisí na konkrétně vyznačených trasách svého území povolil provozování pravidelné přepravy nebezpečných věcí, které je součástí určitého průmyslového procesu, přičemž jde o přepravu nebezpečných věcí zakázanou přílohou nebo prováděnou za podmínek odlišných od podmínek stanovených v příloze, pokud je tato přeprava místní povahy a je důsledně kontrolována za jasně vymezených podmínek.
12. Nesníží-li se tím úroveň bezpečnosti, může členský stát povolit dočasné odchylky od přílohy, aby mohl na svém území provádět nezbytné zkoušky k přizpůsobení přílohy technickému a průmyslovému pokroku. Komise o tom musí být informována a uvědomí o tom ostatní členské státy.
Dočasné odchylky schválené příslušnými orgány členských států na základě přílohy musí mít formu vícestranných dohod předložených všem příslušným orgánům členských států orgánem, který se pro danou dohodu ujal iniciativy. Komise o tom musí být informována.
Odchylky uvedené v prvním a druhém pododstavci se uplatní bez diskriminace na základě státní příslušnosti nebo místa usazení odesílatele, provozovatele nebo příjemce; odchylky mohou trvat až pět let a tuto dobu nelze prodloužit.
13. Členský stát může nejdéle do 31. prosince 1998 uplatňovat stávající dohody s jinými členskými státy bez diskriminace na základě státní příslušnosti nebo místa usazení odesílatele, provozovatele nebo příjemce. Jakákoli další odchylka musí vyhovovat odstavci 12.
14. Při dodržení práva Společenství není touto směrnicí dotčeno právo členského státu povolit po konzultaci s Komisí přepravu nebezpečných věcí za podmínek méně přísných, než které jsou stanoveny v příloze této směrnice, v případě místní přepravy na krátké vzdálenosti na území přístavů, letišť nebo průmyslových zón.
Článek 7
1. S výhradou vnitrostátních předpisů nebo předpisů Společenství o přístupu na trh je železniční přeprava nebezpečných věcí mezi územím Společenství a třetí země povolena, pokud je v souladu s RID.
2. Touto směrnicí není dotčeno právo členského státu přijmout pro své území po informování Komise úpravu přepravy nebezpečných věcí po železnici z republik dřívějšího Sovětského svazu, a do těchto republik, které nejsou smluvními stranami COTIF. Tato úprava se vztahuje pouze na přepravu nebezpečných věcí po železnici (v obalech, hromadně nebo v cisternách) železničními vozy schválenými ve státě, který není smluvní stranou COTIF. Pomocí vhodných opatření a závazků zaručí dotčené členské státy zachování úrovně bezpečnosti odpovídající úrovni RID. V případě některých členských států se předpisy uvedené v tomto odstavci vztahují jen na kotlové vozy. KAPITOLA III
Závěrečná ustanovení
Článek 8
Změny nezbytné pro přizpůsobení přílohy vědeckému a technickému pokroku v oblasti upravované touto směrnicí, aby byly zohledněny změny RID, se přijímají postupem podle článku 9.
Článek 9
1. Komisi je nápomocen Výbor pro přepravu nebezpečných věcí zřízený podle článku 9 směrnice 94/55/ES [7] (dále jen "výbor") složený ze zástupců členských států, kterému předsedá zástupce Komise.
2. Zástupce Komise předloží výboru návrh opatření, která mají být přijata. Výbor zaujme své stanovisko k tomuto návrhu ve lhůtě, kterou může předseda stanovit podle naléhavosti věci. Stanovisko se přijímá většinou stanovenou v čl. 148 odst. 2 Smlouvy pro přijímání rozhodnutí, která má Rada přijímat na návrh Komise. Při hlasování ve výboru je hlasům zástupců členských států přidělena váha stanovená v uvedeném článku. Předseda nehlasuje.
3. a) Komise přijme zamýšlená opatření, jsou-li v souladu se stanoviskem výboru.
b) Pokud zamýšlená opatření nejsou v souladu se stanoviskem výboru nebo pokud výbor žádné stanovisko nezaujme, předloží Komise neprodleně Radě návrh opatření, která mají být přijata. Rada se usnese kvalifikovanou většinou.
Pokud se Rada neusnese do tří měsíců ode dne, kdy jí byl návrh předán, přijme navrhovaná opatření Komise.
Článek 10
1. Členské státy uvedou v účinnost právní a správní předpisy nezbytné pro dosažení souladu s touto směrnicí do 1. ledna 1997. Neprodleně o nich uvědomí Komisi.
Tato opatření přijatá členskými státy musí obsahovat odkaz na tuto směrnici nebo musí být takový odkaz učiněn při jejich úředním vyhlášení. Způsob odkazu si stanoví členské státy.
2. Členské státy sdělí Komisi znění vnitrostátních právních předpisů, které přijmou v oblasti působnosti této směrnice
Článek 11
Tato směrnice vstupuje v platnost prvním dnem po vyhlášení v Úředním věstníku Evropských společenství.
Článek 12
Tato směrnice je určena členským státům.
ze dne 5. února 1996, kterým se stanoví jednací řád odvolacích senátů Úřadu pro harmonizaci ve vnitřním trhu (ochranné známky a vzory)
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (ES) č. 40/94 ze dne 20. prosince 1994 o ochranné známce Společenství [1], pozměněné nařízením (ES) č. 3288/94 [2], a zejména na čl. 140 odst. 3 tohoto nařízení,
vzhledem k tomu, že nařízení (ES) č. 40/94 (dále jen "nařízení") vytváří nový systém ochranných známek, který umožňuje, aby ochranná známka byla platná na celém území Společenství na základě žádosti podané Úřadu pro harmonizaci ve vnitřním trhu (ochranné známky a vzory) (dále jen "úřad");
vzhledem k tomu, že za tímto účelem obsahuje nařízení zejména nezbytná ustanovení týkající se řízení o zápisu ochranných známek Společenství, jakož i o správě známek Společenství, o odvoláních proti rozhodnutím úřadu a o řízeních o zrušení nebo neplatnosti ochranné známky Společenství;
vzhledem k tomu, že podle článku 130 nařízení jsou odvolací senáty odpovědné za rozhodování o odvoláních podaných proti rozhodnutím kontrolorů, námitkových oddělení, správě ochranných známek a právních a zrušovacích oddělení;
vzhledem k tomu, že hlava VII nařízení obsahuje základní pravidla týkající se odvolání proti rozhodnutím průzkumových referentů, námitkových oddělení, správě ochranných známek a právních a zrušovacích oddělení;
vzhledem k tomu, že hlava X nařízení Komise (ES) č. 2868/95 ze dne 13. prosince 1995, kterým se provádí nařízení Rady č. 40/94 o ochranné známce Společenství [3], obsahuje prováděcí pravidla hlavy VII nařízení;
vzhledem k tomu, že toto nařízení tato pravidla doplňuje, zejména pokud jde o organizaci odvolacích senátů a ústní řízení;
vzhledem k tomu, že před zahájením každého pracovního roku musí být stanoven ze strany úřadu založeného za tímto účelem systém rozdělování pravomocí mezi odvolací senáty; že za tímto účelem by měl výše uvedený úřad používat objektivní kritéria, jako jsou třídy výrobků a služeb nebo počáteční písmena jmen žadatelů;
vzhledem k tomu, že k usnadnění projednávání odvolání a přijímání rozhodnutí o těchto odvoláních, by měl být pro každý případ jmenován zpravodaj, který by byl mimo jiné odpovědný za přípravu jednání se stranami a za přípravu návrhů rozhodnutí;
vzhledem k tomu, že se může stát, že strany v řízení před odvolacími senáty nebudou schopny nebo ochotny zaměřit pozornost odvolacích senátů na otázky obecného zájmu v rámci dosud nerozhodnutého řízení; že by odvolací senáty měly mít pravomoc vyzvat prezidenta úřadu, z vlastního podnětu nebo na žádost prezidenta, aby se vyjádřil k otázkám obecného zájmu, které vyvstávají v rámci dosud probíhajícího řízení před odvolacím senátem;
vzhledem k tomu, že opatření tohoto nařízení jsou v souladu se stanoviskem Výboru ustanoveného podle článku 141 nařízení,
PŘIJALA TOTO NAŘÍZENÍ:
Článek 1
Rozdělení povinností a orgán odpovědný za rozdělení
1. Před zahájením každého pracovního roku se odvolacím senátům rozdělí povinnosti podle objektivních kritérií a jmenují se členové každého senátu a jejich náhradníci. Každý člen odvolacího senátu může být jmenován do několika odvolacích senátů jako člen nebo náhradník. Tato opatření mohou být v případě potřeby během daného pracovního roku změněna.
2. Opatření uvedená v odstavci 1 přijímá pro daný pracovní rok orgán složený z prezidenta úřadu jakožto předsedajícího, viceprezidenta úřadu odpovědného za odvolací senáty, předsedů odvolacích senátů a tří dalších členů odvolacích senátů, kteří byli zvoleni řádnými členy těchto senátů, s výjimkou předsedů. Orgán je usnášeníschopný pouze za přítomnosti nejméně pěti členů včetně prezidenta nebo viceprezidenta úřadu a dvou předsedů odvolacích senátů. Rozhodnutí se přijímají většinou hlasů. V případě nerozhodného počtu hlasů je rozhodující hlas předsedy. Orgán si může stanovit vlastní jednací řád.
3. Orgán uvedený v odstavci 2 rozhoduje o sporech týkajících se rozdělování povinností mezi různé odvolací senáty.
4. Do té doby, než budou zřízeny více než tři odvolací senáty, se orgán uvedený v odstavci 2 v daném pracovním roce skládá z prezidenta úřadu, jakožto předsedajícího, z viceprezidenta úřadu, který je odpovědný za odvolací senáty, předsedy nebo předsedů odvolacích senátů, které již byly zřízeny, a z dalšího člena odvolacích senátů, který byl zvolen řádným členem, s výjimkou předsedy nebo předsedů. Orgán je usnášeníschopný pouze za přítomnosti nejméně třech členů včetně prezidenta nebo viceprezidenta úřadu.
Článek 2
Nahrazování členů
1. Mezi důvody nahrazování náhradníky patří zejména dovolená, nemoc, nevyhnutelné závazky a důvody vyloučení uvedené v článku 132 nařízení.
2. Každý člen, který požaduje, aby byl nahrazen náhradníkem, uvědomí o svých překážkách neprodleně předsedu daného senátu.
Článek 3
Vyloučení a protest
1. Pokud zná senát možný důvod vyloučení nebo protestu podle čl. 132 odst. 3 nařízení, který nevychází od samotného člena nebo jedné z přítomných stran, použije se postup podle čl. 132 odst. 4 nařízení.
2. Dotyční členové jsou vyzváni, aby se k důvodům vyloučení a protestu vyjádřili.
3. Než bude přijato rozhodnutí podle čl. 132 odst. 4 nařízení, řízení se přeruší.
Článek 4
Zpravodajové
1. Předseda každého senátu jmenuje pro každé odvolání některého člena senátu nebo sebe do funkce zpravodaje.
2. Zpravodaj předběžně prostuduje odvolání. Na žádost předsedy senátu může připravit sdělení stranám. Sdělení podepisuje zpravodaj jménem odvolacího senátu.
3. Zpravodaj připravuje vnitřní zasedání senátu a ústní řízení.
4. Zpravodaj vypracovává návrhy rozhodnutí.
Článek 5
Spisovny
1. U odvolacích senátů se zřizují spisovny. Za fungování spisoven jsou odpovědni tajemníci. Jeden z tajemníků může být jmenován hlavním tajemníkem.
2. Orgán uvedený v čl. 1 odst. 2 může tajemníka pověřit úkoly, které nepředstavují právní nebo technické problémy týkající se zejména zastupování, předkládání překladů, kontroly spisů a oznamování.
3. Tajemník předkládá předsedovi daného senátu zprávu o přípustnosti každého nového odvolání.
4. Protokoly o ústním řízení a dokazování vypracovává tajemník nebo se souhlasem prezidenta úřadu každý jiný úředník úřadu, kterého může jmenovat předseda senátu.
Článek 6
Změna ve složení senátu
1. Pokud se po ústním řízením změní složení senátu, sdělí se stranám řízení, že pokud o to jedna z nich požádá, uskuteční se nové ústní řízení v novém složení. Nové ústní řízení se rovněž koná na žádost nového člena senátu, pokud ostatní členové senátu souhlasí.
2. Nový člen je vázán již přijatým mezitímním rozhodnutím ve stejném rozsahu jako ostatní členové.
3. Pokud jeden ze členů senátu nemůže jednat a pokud již senát přijal konečné rozhodnutí, nemůže být tento člen nahrazen náhradníkem. Pokud nemůže jednat předseda, podepíše místo něj rozhodnutí služebně nejstarší člen; v případě stejného služebního stáří rozhodnutí podepíše nejstarší člen.
Článek 7
Slučování odvolacích řízení
1. Pokud je proti rozhodnutí podáno několik odvolání, projednávají se tato odvolání ve stejném řízení.
2. Pokud jsou odvolání podána proti různým rozhodnutím a pokud všechna odvolání mají být přezkoumána stejným senátem ve stejném složení, může tento senát projednat odvolání se souhlasem stran ve společném řízení.
Článek 8
Vrácení prvnímu stupni
Pokud je pro základní nedostatky napadeno řízení prvního stupně, jehož rozhodnutí je předmětem odvolání, zruší senát dané rozhodnutí a vrátí je tomuto stupni nebo vyřeší záležitost sám, pokud nejsou důvody proti.
Článek 9
Ústní řízení
1. V případě ústního řízení senát zajistí, aby strany před vyslechnutím poskytly veškeré potřebné doklady a informace.
2. K předvolání stran k ústnímu řízení může senát připojit sdělení, které poutá pozornost k bodům, které jsou zvlášť důležité, nebo skutečnost, že se některé otázky se již nezdají sporné, sdělení může také obsahovat jiné poznámky, které mohou napomoci soustředit se při ústním jednání na hlavní body.
3. Senát zajistí, aby byl případ připraven k rozhodnutí v závěru ústního řízení, pokud nejsou důvody proti.
Článek 10
Sdělení stranám
Pokud je senát názoru, že je vhodné stranám sdělit odhad podstatných a právních záležitostí, učiní to tak, aby tyto informace nemohly být chápány jako závazné pro tento senát.
Článek 11
Vyjádření k otázkám obecného zájmu
Senát může z vlastního podnětu nebo na základě písemně odůvodněné žádosti vyzvat prezidenta úřadu, aby se písemně nebo ústně vyjádřil k otázkám obecného zájmu, které vyvstávají v rámci dosud nerozhodnutého řízení před senátem. Strany mají právo zaujmout k vyjádřením prezidenta vlastní stanovisko.
Článek 12
Porada před rozhodnutím
Zpravodaj předkládá ostatním členům senátu návrh rozhodnutí, které má být přijato, a stanoví přiměřenou lhůtu pro podání námitek nebo návrhů na změnu. Senát zasedá, aby se poradil o rozhodnutí, které má být přijato, pokud všichni členové nejsou stejného názoru. Porady se účastní pouze členové daného senátu. Předseda senátu však může ostatním úředníkům, jakož i tajemníkům nebo tlumočníkům, povolit přítomnost. Porady jsou tajné.
Článek 13
Hlasovací pořádek
1. Během porady mezi členy senátu vyjádří své stanovisko nejdříve zpravodaj a jako poslední předseda, pokud sám není zpravodajem.
2. Pokud je třeba hlasovat, uskuteční se hlasování ve stejném pořadí, pokud není předseda zároveň zpravodajem; v tomto případě hlasuje jako poslední. Nikdo se nesmí zdržet hlasování.
Článek 14
Nabytí účinnosti
Toto nařízení vstupuje v platnost třetí den po vyhlášení
NAŘÍZENÍ KOMISE (ES) č. 691/96 ze dne 16. dubna 1996
o zařazení určitého zboží do kombinované nomenklatury
KOMISE EVROPSKÝCH SPOLEČENSTVÍ s ohledem na smlouvu o založení Evropského společenství,
s ohledem na nařízení Rady (EHS) č. 2658/87 ze dne 23. července 1987 o celní a statistické nomenklatuře a o společném celním sazebníku[1], naposledy pozměněné nařízením (ES) č. 586/96[2], a zejména na článek 9 uvedeného nařízení,
vzhledem k tomu, že k zajištění jednotného uplatňování kombinované nomenklatury tvořící přílohu uvedeného nařízení je nezbytné přijmout opatření k zařazení zboží uvedeného v příloze tohoto nařízení;
vzhledem k tomu, že nařízení (EHS) č. 2658/87 stanovilo všeobecná pravidla pro výklad kombinované nomenklatury a že se tato pravidla vztahují i na každou jinou nomenklaturu, která je na ní plně nebo částečně založena nebo k ní přidává další třídění a která je zřízena zvláštními předpisy Společenství za účelem uplatňování celních nebo jiných opatření týkajících se obchodu se zbožím;
vzhledem k tomu, že podle uvedených všeobecných pravidel musí být zboží popsané ve sloupci 1 tabulky v příloze tohoto nařízení zařazeno na základě odůvodnění ve sloupci 3 do odpovídajících kódů KN uvedených ve sloupci 2;
vzhledem k tomu, že je účelné, aby závazné informace o sazebním zařazení zboží do kombinované nomenklatury, které vydaly orgány členských států a které nejsou v souladu s tímto nařízením, mohla osoba, které byly tyto informace vydány, nadále používat po dobu tří měsíců v souladu s čl. 12 odst. 6 nařízení Rady (EHS) č. 2913/92 ze dne 12. října 1992, kterým se vydává celní kodex Společenství[3];
vzhledem k tomu, že opatření tohoto nařízení jsou v souladu se stanoviskem Výboru pro celní kodex - odboru pro celní a statistickou nomenklaturu,
PŘIJALA TOTO NAŘÍZENÍ:
Článek 1
Zboží popsané ve sloupci 1 tabulky v příloze se v kombinované nomenklatuře zařazuje do odpovídajících kódů KN uvedených ve sloupci 2 této tabulky.
Článek 2
Závazné informace o sazebním zařazení zboží vydané celními orgány členských států, které nejsou v souladu s tímto nařízením, mohou být podle ustanovení čl. 12 odst. 6 nařízení Rady (EHS) č. 2913/92 nadále používány po dobu tří měsíců.
Článek 3
Toto nařízení vstupuje v platnost dvacátým prvním dnem po vyhlášení
ze dne 21. května 1996, kterým se podruhé opravuje nařízení (ES) č. 1802/95, kterým se mění nařízení, která před 1. únorem 1995 stanovila některé ceny a částky v odvětví mléka a mléčných výrobků, jejichž hodnota v ECU byla upravena v důsledku zrušení opravného faktoru pro zemědělské přepočítací koeficienty
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (EHS) č. 804/68 ze dne 27. června 1968 o společné organizaci trhu s mlékem a mléčnými výrobky [1], naposledy pozměněné nařízením Komise (ES) č. 2931/95 [2], a zejména na čl. 5c odst. 7 uvedeného nařízení,
vzhledem k tomu, že v příloze nařízení Komise (ES) č. 1802/95 [3] ve znění nařízení (ES) č. 2700/95 [4] se vyskytla chyba, kterou je nutné opravit;
vzhledem k tomu, že opatření tohoto nařízení jsou v souladu se stanoviskem Řídícího výboru pro mléko a mléčné výrobky,
PŘIJALA TOTO NAŘÍZENÍ:
Článek 1
V příloze nařízení (ES) č. 1802/95 se za nařízení (EHS) č. 1547/87 a před nařízení (EHS) č. 570/88 vkládá nový řádek, který zní:
"(ECU) |
1 | 2 | 3 | 4 | 5 |
Nařízení | Odkazy | Původní částka se switch-over | Nová částka bez switch-over | Nová částka použitelná od 1. září 1995 | (EHS) č. 1589/87 | Čl. 4 odst. 1 | 40 | 48,30 | 48" |
Článek 2 Toto nařízení vstupuje v platnost prvním dnem po vyhlášení
ze dne 26. července 1996, kterým se stanoví prováděcí pravidla ke směrnici Rady 92/109/EHS, pokud jde o prohlášení zákazníka o zvláštním použití určitých látek používaných k nedovolené výrobě omamných a psychotropních látek
(Text s významem pro EHP) KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na směrnici Rady 92/109/EHS ze dne 14. prosince 1992 o výrobě určitých látek používaných k nedovolené výrobě omamných a psychotropních látek a o jejich uvádění na trh [1] ve znění směrnice Komise 93/46/EHS [2], a zejména na čl. 2 odst. 1 písm. b) uvedené směrnice,
vzhledem k tomu, že o všech transakcích, při nichž se uvádějí na trh uvedené látky ve smyslu čl. 1 odst. 2 písm. a), musí být vedena řádná dokumentace; že tato dokumentace musí dále obsahovat prohlášení zákazníka o způsobu použití dané látky;
vzhledem k tomu, že vytvoření ustanovení o prohlášeních zákazníka pomůže zajistit, že při každé transakci bude jednoznačně určeno, jakým způsobem zákazník uvedené látky použije; že toto určení umožní zabránit zneužívání uvedených látek k nedovolené výrobě omamných a psychotropních látek;
vzhledem k tomu, že mají-li být zohledněny pravidelné transakce mezi stejným dodavatelem a stejným zákazníkem, je třeba za určitých podmínek umožnit zákazníkovi, aby vyhotovil pouze jedno prohlášení s uvedením všech transakcí, které se týkají látky kategorie 2 na období nejvýše jednoho roku;
vzhledem k tomu, že opatření tohoto nařízení jsou v souladu se stanoviskem výboru zřízeného podle článku 10 nařízení Rady (EHS) č. 3677/90 [3], naposledy pozměněného nařízením Komise (EHS) č. 3769/92 [4],
PŘIJALA TOTO ROZHODNUTÍ:
Článek 1
Prohlášení týkající se jednorázových transakcí
1. Každá fyzická nebo právnická osoba usazená ve Společenství, která dodává zákazníkovi uvedenou látku kategorie 1 nebo 2 podle přílohy I směrnice 92/109/EHS a která je povinna vést o každé jednotlivé transakci dokumentaci podle článku 2 uvedené směrnice, musí od tohoto zákazníka získat, aniž jsou dotčena ustanovení článku 2, prohlášení, v němž zákazník uvede, k jakému účelu nebo k jakým účelům dodanou látku použije. Pro každou uvedenou látku musí být vyhotoveno samostatné prohlášení.
2. Prohlášení musí obsahovat údaje stanovené ve vzoru uvedeném v bodu 1 přílohy tohoto nařízení. V případě právnických osob se prohlášení zhotovuje na hlavičkovém papíře.
Článek 2
Prohlášení týkající se opakovaných transakcí s látkami kategorie 2
1. Každá fyzická nebo právnická osoba usazená ve Společenství, která pravidelně dodává zákazníkovi uvedenou látku kategorie 2 podle přílohy I směrnice 92/109/EHS a která je povinna vést o každé jednotlivé transakci dokumentaci podle článku 2 uvedené směrnice, může souhlasit s tím, že místo prohlášení týkajícího se jednotlivých transakcí přijme jediné prohlášení týkající se více transakcí uskutečněných v průběhu nejvýše jednoho roku, pokud dodavatel zajistí, že jsou splněny tyto podmínky:
- zákazník obdržel látku od dodavatele nejméně třikrát za posledních dvanáct měsíců,
- dodavatel nemá důvod se domnívat, že látka bude použita k nedovoleným účelům,
- objednaná množství nejsou pro tohoto zákazníka neobvyklá.
2. Prohlášení musí obsahovat údaje stanovené ve vzoru uvedeném v bodu 2 přílohy tohoto nařízení. V případě právnických osob se prohlášení zhotovuje na hlavičkovém papíře.
Článek 3
Vstup v platnost
Toto nařízení vstupuje v platnost dvacátého dne po vyhlášení
ze dne 29. července 1996, kterým se stanoví prováděcí pravidla k nařízení Rady (ES) č. 3072/95, pokud jde o dovozní cla v odvětví rýže
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (ES) č. 3072/95 ze dne 22. prosince 1995 o společné organizaci trhu s rýží [1], a zejména na čl. 11 odst. 2 a 4 uvedeného nařízení,
vzhledem k tomu, že třetí pododstavec čl. 11 odst. 2 nařízení (ES) č. 3072/95 stanoví metodu výpočtu procentního podílu, o který se zvýší intervenční cena platná v den dovozu, aby bylo možné vypočítat dovozní cla pro celoomletou rýži; že tato metoda zohledňuje přepočítací koeficient, náklady na zpracování, hodnotu vedlejších produktů a částku na ochranu průmyslu; že dnem dovozu by mělo být stanoveno datum, kdy celní orgány přijmou prohlášení podle článku 67 nařízení Rady (EHS) č. 2913/92 ze dne 12. října 1992, kterým se vydává celní kodex Společenství [2], naposledy pozměněného aktem o přistoupení Rakouska, Finska a Švédska;
vzhledem k tomu, že článek 11 nařízení (ES) č. 3072/95 stanoví, že při dovozu produktů podle článku 1 uvedeného nařízení se použijí celní sazby společného celního sazebníku; že se však dovozní clo pro produkty uvedené v odstavci 2 tohoto článku rovná intervenční ceně pro tyto produkty platné při dovozu a zvýšené o určitý procentní podíl podle toho, zda jde o loupanou rýži nebo celoomletou rýži, o rýži Indica nebo rýži Japonica, a snížené o dovozní cenu, pokud toto clo nepřekračuje celní sazbu společného celního sazebníku;
vzhledem k tomu, že v odvětví rýže vznikají při ověřování hodnoty dovážených produktů zvláštní obtíže; že tedy systém paušálních hodnot zůstává nadále systémem, který je nejlépe přizpůsoben pro provádění výsledků jednání Uruguayského kola od 1. září; že však technické diskuse mezi příslušnými partnery stále probíhají; že do ukončení těchto diskusí by měl být pro jistotu zachován systém používaný v roce 1995/96;
vzhledem k tomu, že pro zařazení dovážených zásilek musí být produkty uvedené v čl. 11 odst. 2 nařízení (ES) č. 3072/95 rozděleny do několika jakostí; že v důsledku toho je nutné přesně určit kódy kombinované nomenklatury, které těmto jakostem odpovídají;
vzhledem k tomu, že použije-li se pro výpočet dovozního cla paušální dovozní hodnota, reprezentativní dovozní ceny CIF by měly být vypočteny pro každou definovanou jakost; že pro stanovení těchto cen je nutno určit cenové kotace pro jednotlivé jakosti rýže; že je tedy vhodné tyto cenové kotace definovat;
vzhledem k tomu, že v zájmu jasnosti a průhlednosti tvoří kotace pro jednotlivé typy rýže v publikacích Ministerstva zemědělství Spojených států amerických objektivní základ pro stanovení reprezentativních dovozních cen CIF volně ložené rýže; že reprezentativní ceny na trhu Spojených států amerických, Thajska nebo jiných zemí mohou být přepočteny na reprezentativní dovozní ceny CIF připočtením nákladů na námořní dopravu mezi přístavy původu a přístavem Společenství na trhu s námořní dopravou; že z hlediska objemu dopravovaného nákladu a obchodu v přístavech v severní Evropě jsou tyto přístavy cílovým místem Společenství, pro nějž jsou kotace cen za námořní dopravu nejznámější veřejnosti, nejprůhlednější a nejdostupnější; že by proto měly být cílovými přístavy Společenství přístavy v severní Evropě (Antverpy, Rotterdam, Amsterdam a Gent);
vzhledem k tomu, že ke sledování vývoje takto stanovených dovozních cen CIF je vhodné stanovit týdenní přehled složek, které tvoří součást pro jejich výpočet;
vzhledem k tomu, že pro účely stanovení dovozního cla pro rýži podle čl. 11 odst. 2 nařízení (ES) č. 3072/95 odráží doba dvou týdnů pro zjišťování reprezentativních dovozních cen CIF volně ložené rýže spolehlivě vývoj trhu; že se dovozní clo pro tento produkt stanoví na tomto základě s ohledem na průměr reprezentativních dovozních cen CIF zjištěných v průběhu uvedené doby každé dva týdny ve středu a poslední pracovní den každého měsíce;
vzhledem k tomu, že takto vypočtené dovozní clo může být používáno po dobu dvou týdnů, aniž by citlivě ovlivnilo dovozní cenu po zaplacení cla; že pokud však není v období výpočtu reprezentativní dovozní ceny CIF k dispozici burzovní kotace pro daný produkt nebo dojde-li v důsledku náhlých změn jednotlivých složek výpočtu ve zmíněném období k výraznému kolísání, je nutno přijmout opatření pro zachování reprezentativnosti dovozní ceny CIF pro příslušný produkt;
vzhledem k tomu, že rýže odrůdy Basmati původem z Indie a Pákistánu je na trhu obvykle na vyšší cenové úrovni než stanovená reprezentativní cena; že v průběhu roku 1993/94 byl tento rozdíl 250 ECU/t u rýže Basmati původem z Indie a 50 ECU/t u rýže Basmati původem z Pákistánu; že je tedy nutné dovozní clo u těchto odrůd rýže snížit o výše uvedené částky, aby byla dodržena zásada podle článku 11 nařízení (ES) č. 3072/95 a aby byly dodrženy mezinárodní závazky Společenství;
vzhledem k tomu, že pokud chybí kotace, je vhodné nadále používat výši cla stanovenou pro předchozí období, a dojde-li k výraznému kolísání kotací, nákladů na námořní dopravu nebo směnného kursu použitého pro výpočet reprezentativní dovozní ceny CIF pro daný produkt, je vhodné obnovit reprezentativnost těchto cen úpravou, která odpovídá zjištěné odchylce od platného stanovení, aby byly zohledněny změny, k nimž došlo; že ačkoli je provedena taková úprava, načasování dalšího stanovení dovozních cel není ovlivněno;
vzhledem k tomu, že Řídící výbor pro obiloviny nezaujal stanovisko ve lhůtě stanovené jeho předsedou,
PŘIJALA TOTO NAŘÍZENÍ:
Článek 1
Dovozní cla podle čl. 11 odst. 1 a 2 nařízení (ES) č. 3072/95 jsou cla použitelná v době stanovené v článku 67 nařízení (EHS) č. 2913/92.
Článek 2
Dovozní clo pro celoomletou rýži kódu KN 100630 se rovná intervenční ceně platné v době dovozu zvýšené o:
- 163 % u rýže Indica,
- 167 % u rýže Japonica
a snížené o dovozní cenu.
Toto clo však nesmí překročit celní sazby společného celního sazebníku.
Článek 3
1. Pro účely tohoto nařízení se rýží Indica rozumí rýže kódů KN 10062017, 10062098, 10063027, 10063048, 10063067 a 10063098.
2. Všemi ostatními produkty kódů KN 100620 a 100630 se rozumí rýže Japonica.
Článek 4
1. Dovozní cla pro produkty uvedené v článku 3 budou vypočítávána týdně, Komise je však stanoví každé dva týdny ve středu a poslední pracovní den každého měsíce a budou použitelná od prvního následujícího pracovního dne nebo od prvního dne následujícího měsíce a pro období do prvního čtvrtka července roku 1995 od 1. července tohoto roku v souladu s metodou podle článku 5.
Pokud je však v týdnu následujícím po stanovení zjištěno, že se vypočtené dovozní clo odchyluje od platného cla o 10 ECU/t či více, provede Komise odpovídající úpravu.
Clo se stanoví poslední pracovní den každého měsíce na základě intervenční ceny pro měsíc následující.
Pokud není středa určená pro stanovení dovozních cel pro Komisi pracovním dnem, clo se stanoví první následující pracovní den.
2. Cena platná na světovém trhu, která se použije pro výpočet dovozního cla, je průměrem reprezentativních týdenních dovozních cen CIF volně loženého zboží určených metodou podle článku 5 a stanovených v průběhu dvou předchozích týdnů.
3. Dovozní cla stanovená tímto nařízením jsou použitelná, dokud nejsou stanovena cla nová a dokud tato nová cla nevstoupí v platnost.
Pokud však pro určitý produkt není během dvou týdnů před dalším pravidelným stanovením dovozního cla k dispozici žádná kotace v referenčním zdroji podle článku 5, zůstává v platnosti původně stanovené dovozní clo.
Při každém stanovení nebo úpravě cla zveřejní Komise v Úředním věstníku Evropských společenství dovozní cla a faktory použité pro jejich výpočet.
4. V případě rýže Basmati kódů KN ex10062017 a ex10062098 lze snížit dovozní clo o 250 ECU/t u rýže původem z Indie a o 50 ECU/t u rýže původem z Pákistánu.
K tomuto snížení dojde, je-li při propuštění produktu do volného oběhu předložena dovozní licence, pro jejíž vydání musí být složena jistota, a je předloženo osvědčení o pravosti produktu.
Odchylně od čl. 10 písm. a) nařízení Komise (ES) č. 1162/95 [3] se pro rýži Basmati původem z Indie složí jistota 275 ECU/t a pro rýži Basmati původem z Pákistánu 75 ECU/t.
Osvědčení o pravosti je vyhotoveno v podobě formuláře, jehož vzor je uveden v příloze II. Vydává se v souladu s příslušnými ustanoveními nařízení Komise (EHS) č. 81/92 [4].
Částky stanovené podle prvního pododstavce tohoto odstavce mohou být přepracovány s ohledem na vývoj trhu.
Článek 5
1. Pro určení dovozních cen rýže uvedené v čl. 11 odst. 4 nařízení (ES) č. 3072/95 se přihlédne k následujícím faktorům pro jednotlivé typy volně ložené rýže podle článku 3:
a) cena CIF v Rotterdamu;
b) reprezentativní cena na thajském trhu;
c) reprezentativní cena na trhu Spojených států amerických;
d) reprezentativní cena na dalších trzích;
e) průměrné náklady na námořní dopravu mezi domovským přístavem na straně jedné a přístavy v Antverpách, Rotterdamu, Amsterdamu a Gentu na straně druhé.
Dovozní cena je obvykle cena uvedená v písm. a), pokud však není uvedena, určí se na základě faktorů uvedených v písm. b), c) a e); ceny uvedené v písm. d) se použijí pouze tehdy, chybí-li ceny uvedené v písm. a), b) a c).
Chybí-li kotace pro náklady na námořní dopravu u rýže, použijí se kotace pro obiloviny.
2. Faktory použité pro výpočet se zjišťují a ověřují týdně na základě zdrojů a referenčních jakostí uvedených v příloze I tohoto nařízení. Náklady na námořní dopravu se zjistí na základě veřejně dostupných informací.
Pokud je zjištěná cena vyjádřená jako C%amp%F, zvýší se o 0,75 %.
Článek 6
Toto nařízení vstupuje v platnost dnem vyhlášení
ze dne 17. prosince 1996 o zápisu určitých názvů do Rejstříku chráněných označení původu a chráněných zeměpisných označení podle nařízení Rady (EHS) č. 2081/92 o ochraně zeměpisných označení a označení původu zemědělských produktů a potravin
(Text s významem pro EHP) KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (EHS) č. 2081/92 ze dne 14. července 1992 o ochraně zeměpisných označení a označení původu zemědělských produktů a potravin [1], a zejména na čl. 6 odst. 3 a 4 uvedeného nařízení,
vzhledem k tomu, že podle článku 5 nařízení (EHS) č. 2081/92 postoupily členské státy Komisi žádosti o zápis některých názvů jako zeměpisných označení nebo označení původu;
vzhledem k tomu, že podle čl. 6 odst. 1 uvedeného nařízení bylo shledáno, že žádosti splňují všechny požadavky uvedeného nařízení; že zejména byly uvedeny všechny údaje požadované článkem 4;
vzhledem k tomu, že Komise neobdržela po zveřejnění dotyčných názvů v Úředním věstníku Evropských společenství [2] žádné námitky podle článku 7 uvedeného nařízení;
vzhledem k tomu, že by tedy tyto názvy měly být zapsány do Rejstříku chráněných označení původu a chráněných zeměpisných označení, a měly by být proto v rámci Společenství chráněny jako zeměpisná označení nebo označení původu,
PŘIJALA TOTO NAŘÍZENÍ:
Článek 1
Názvy uvedené v příloze se podle čl. 6 odst. 3 nařízení (EHS) č. 2081/92 zapisují do Rejstříku chráněných označení původu a chráněných zeměpisných označení jako chráněná zeměpisná označení (CHZO) nebo chráněná označení původu (CHOP).
Článek 2
Toto nařízení vstupuje v platnost dnem vyhlášení
ze dne 28. února 1997, kterým se stanoví seznam třetích zemí, ze kterých členské státy povolují dovoz masných výrobků
(Text s významem pro EHP)
(97/222/ES) KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství, s ohledem na směrnici Rady 72/462/EHS [1] ze dne 12. prosince 1972 o veterinárních a hygienických otázkách dovozu skotu, prasat, ovcí a koz, čerstvého masa nebo masných výrobků ze třetích zemí, naposledy pozměněnou směrnicí 96/91/ES [2], a zejména na čl. 21 písm. a) a článek 22 uvedené směrnice,
s ohledem na směrnici Rady 92/118/EHS [3] ze dne 17. prosince 1992 o veterinárních a hygienických předpisech pro obchod s produkty živočišného původu ve Společenství a jejich dovoz do Společenství, pokud se na ně nevztahují zvláštní předpisy Společenství uvedené v kapitole I přílohy A směrnice 89/662/EHS, a pokud jde o patogenní původce, směrnici 90/425/EHS naposledy pozměněnou směrnicí 96/90/ES [4], a zejména na čl. 10 odst. 2 písm. c) uvedené směrnice,
vzhledem k tomu, že rozhodnutí Rady 79/542/EHS [5] naposledy pozměněné rozhodnutím Komise 97/160/ES [6] stanoví seznam třetích zemí, ze kterých členské státy povolují mimo jiné dovoz masných výrobků z masa skotu, prasat, lichokopytníků, ovcí a koz;
vzhledem k tomu, že rozhodnutí Komise 91/449/EHS [7] naposledy pozměněné rozhodnutím 96/92/ES [8] stanoví seznam třetích zemí, ze kterých členské státy povolují dovoz masných výrobků z masa skotu, prasat, koňovitých, ovcí a koz;
vzhledem k tomu, že rozhodnutí Komise 94/85/ES [9] naposledy pozměněné rozhodnutím 96/2/ES [10] stanoví seznam třetích zemí, ze kterých členské státy povolují dovoz čerstvého drůbežího masa; že se tento seznam vztahuje také na dovoz masných výrobků z drůbežího masa;
vzhledem k tomu, že rozhodnutí Komise 94/86/ES [11] naposledy pozměněné rozhodnutím 96/137/ES [12] stanoví seznam třetích zemí, ze kterých členské státy povolují dovoz masa volně žijící zvěře; že se tento seznam vztahuje také na dovoz masných výrobků z masa volně žijící zvěře;
vzhledem k tomu, že rozhodnutí Komise 94/278/ES [13] naposledy pozměněné rozhodnutím 96/344/ES [14] stanoví seznam třetích zemí, ze kterých členské státy povolují mimo jiné dovoz masných výrobků z králičího masa, z masa farmové pernaté zvěře a z masa farmové srstnaté zvěře;
vzhledem k tomu, že rozhodnutí Komise 91/449/EHS je zrušeno rozhodnutím Komise 97/221/ES [15];
vzhledem k tomu, že je třeba stanovit nový seznam třetích zemí, ze kterých členské státy povolují dovoz masných výrobků vyrobených nejen z masa získaného ze skotu, prasat, koňovitých, ovcí a koz, ale také z farmové zvěře, domácích králíků a volně žijící zvěře;
vzhledem k tomu, že kategorie masných výrobků, které mohou být dovezeny ze třetích zemí, závisí na veterinární situaci ve třetí zemi nebo v částech třetí země výroby; že některé masné výrobky, aby mohly být dovezeny, musí být podrobeny zvláštnímu ošetření;
vzhledem k tomu, že směrnice Rady 77/99/EHS [16] naposledy pozměněná směrnicí Rady 95/68/ES [17] v rámci definice masných výrobků stanoví minimální požadavky na ošetření; že z některých třetích zemí nebo z některých částí třetích zemí figurujících na výše uvedených seznamech je schválen jen dovoz masných výrobků, které byly podrobeny úplnému tepelnému ošetření;
vzhledem k tomu, že rozhodnutí 97/221/ES stanoví veterinární podmínky a veterinární osvědčení, jež musí členské státy uplatňovat při dovozu masných výrobků ze třetích zemích;
vzhledem k tomu, že je nutné stanovit minimální ošetření požadovaná při dovozu těchto výrobků z třetí země výroby;
vzhledem k tomu, že opatření tohoto rozhodnutí jsou v souladu se stanoviskem Stálého veterinárního výboru,
PŘIJALA TOTO ROZHODNUTÍ:
Článek 1
Členské státy povolují dovoz masných výrobků ve smyslu rozhodnutí 97/221/ES ze třetích zemí nebo částí třetích zemí uvedených na seznamech v částech I, II a III přílohy, pokud tyto výrobky byly podrobeny odpovídajícímu ošetření stanovenému v části IV přílohy a pokud jsou doprovázeny příslušným veterinárním osvědčením stanoveným v rozhodnutí Komise 97/221/ES.
Článek 2
Toto rozhodnutí se použije ode dne 1. března 1997.
Článek 3
Toto rozhodnutí je určeno členským státům.
ze dne 26. května 1998 o povinném uvádění údajů, které nejsou stanoveny ve směrnici 79/112/EHS, při označování určitých potravin vyrobených z geneticky modifikovaných organismů
RADA EVROPSKÉ UNIE,
s ohledem na Smlouvu o založení Evropského společenství,
s ohledem na směrnici Rady 79/112/EHS ze dne 18. prosince 1978 o sbližování právních předpisů členských států týkajících se označování potravin určených k prodeji konečnému spotřebiteli, jejich obchodní úpravy a související reklamy [1], a zejména na čl. 4. odst. 2 uvedené směrnice,
s ohledem na návrh Komise,
(1) vzhledem k tomu, že podle části C směrnice Rady 90/220/EHS ze dne 23. dubna 1990 o záměrném uvolňování geneticky modifikovaných organismů do životního prostředí [2] byl dán souhlas k uvedení určitých geneticky modifikovaných produktů na trh rozhodnutím Komise 96/281/ES ze dne 3. dubna 1996 o uvedení geneticky modifikovaných sójových bobů (Glycine max L.) se zvýšenou tolerancí vůči herbicidu glyfosátu na trh podle směrnice Rady 90/220/EHS [3] a dále rozhodnutím Komise 97/98/ES ze dne 23. ledna 1997 o uvedení geneticky modifikované kukuřice (Zea mays L.) s kombinovanou modifikací pro insekticidní vlastnosti, které jí propůjčuje gen Bt pro endotoxin, a se zvýšenou tolerancí vůči herbicidnímu glufosinátu amonnému na trh podle směrnice 90/220/EHS [4];
(2) vzhledem k tomu, že podle směrnice 90/220/EHS neexistovaly z hlediska bezpečnosti žádné důvody pro to, aby na etiketě geneticky modifikovaných sójových bobů (Glycine max L.) nebo geneticky modifikované kukuřice (Zea mays L.) bylo uvedeno, že byly získány pomocí postupů genetické úpravy;
(3) vzhledem k tomu, že se směrnice 90/220/EHS nevztahuje na produkty neschopné života odvozené z geneticky modifikovaných organismů (dále jen "GMO");
(4) vzhledem k tomu, že některé členské státy přijaly opatření s ohledem na označování potravin a složek potravin vyrobených z dotyčných produktů; že rozdíly mezi těmito opatřeními mohou být překážkou volného pohybu těchto potravin a složek potravin a tím nepříznivě ovlivnit fungování vnitřního trhu; že je tedy nezbytné přijmout jednotná pravidla Společenství pro označování dotyčných produktů;
(5) vzhledem k tomu, že článek 8 nařízení Evropského parlamentu a Rady (ES) č. 258/97 ze dne 27. ledna 1997 o nových potravinách a nových složkách potravin [5] stanoví doplňující zvláštní požadavky na označování, aby byla zajištěna řádná informovanost konečného spotřebitele; že se tyto doplňující zvláštní požadavky na označování nevztahují na potraviny nebo složky potravin, které byly významným způsobem používány k lidské spotřebě ve Společenství před vstupem nařízení (ES) č. 258/97 v platnost, a nejsou tedy z tohoto důvodu považovány za nové;
(6) vzhledem k tomu, že za účelem zabránění narušování hospodářské soutěže by se měla pravidla pro označování, která se týkají informovanosti konečného spotřebitele a která jsou založena na stejných zásadách, vztahovat na potraviny a složky, které obsahují GMO nebo se z nich skládají a které byly uvedeny na trh před vstupem nařízení (ES) č. 258/97 v platnost podle souhlasu daného podle směrnice 90/220/EHS, a na potraviny a složky potravin, které jsou uváděny na trh od té doby;
(7) vzhledem k tomu, že nařízení Komise (ES) č. 1813/97 ze dne 19. září 1997 o povinném uvádění údajů, které nejsou stanoveny ve směrnici 79/112/EHS, při označování určitých potravin vyrobených z geneticky modifikovaných organismů [6] stanovilo obecná pravidla pro označování výše uvedených produktů;
(8) vzhledem k tomu, že je nyní naléhavě třeba stanovit přesná jednotná prováděcí pravidla Společenství pro označování potravin v oblasti působnosti nařízení (ES) č. 1813/97;
(9) vzhledem k tomu, že zejména při uplatnění přístupu uvedeného v článku 8 nařízení (ES) č. 258/97 je nezbytné zajistit, aby byl konečný spotřebitel informován o veškerých charakteristických znacích nebo vlastnostech potravin, jakými jsou složení, výživová hodnota nebo výživové účinky nebo předpokládané použití potravin, pro které daná potravina nebo složka potravin již není rovnocenná stávající potravině nebo složce potravin; že by za tímto účelem měly potraviny a složky potravin vyráběné z geneticky modifikovaných sójových bobů nebo z geneticky modifikované kukuřice, jež nejsou rovnocenné stávajícím potravinám nebo složkám potravin, podléhat požadavkům na označování;
(10) vzhledem k tomu, že při uplatnění přístupu uvedeného v článku 8 nařízení (ES) č. 258/97 je nezbytné, aby požadavky na označování byly založeny na vědeckém hodnocení;
(11) vzhledem k tomu, že je nezbytné stanovit jasná pravidla pro označování výše uvedených produktů, která umožní úřední dozor spolehlivým, snadno opakovatelným a proveditelným způsobem; že by měly být vyvinuty společné vědecky validované zkušební metody;
(12) vzhledem k tomu, že je rovněž nezbytné zajistit, aby uvedené požadavky na označování nepředstavovaly větší zátěž, než je nezbytné, ale aby byly dostatečně podrobné na to, aby poskytly spotřebitelům údaje, které potřebují;
(13) vzhledem k tomu, že v tomto okamžiku je nejlepším kritériem splňujícím výše uvedené požadavky přítomnost geneticky modifikované bílkoviny nebo DNA v potravinách a složkách potravin; že by takový přístup mohl být ve světle budoucího vývoje vědeckých poznatků přehodnocen;
(14) vzhledem k tomu, že není možné vyloučit náhodnou kontaminaci potravin geneticky modifikovanou DNA nebo bílkovinou; že by bylo možné se vyhnout označování v důsledku takové kontaminace stanovením prahové hodnoty pro detekci DNA a bílkoviny;
(15) vzhledem k tomu, že je naléhavě potřeba ve světle příslušných vědeckých doporučení posoudit otázku, zda je možné stanovit nejnižší prahovou hodnotu pro přítomnost geneticky modifikované DNA nebo bílkoviny, a pokud ano, na jaké úrovni;
(16) vzhledem k tomu, že potraviny a složky potravin vyrobené z geneticky modifikovaných sójových bobů (Glycine max L.) nebo z geneticky modifikované kukuřice (Zea mays L.), ve kterých je přítomna geneticky modifikovaná DNA, nejsou rovnocenné, a měly by proto podléhat požadavkům na označování;
(17) vzhledem k tomu, že je možné, že geneticky modifikovaná bílkovina nebo DNA byly zničeny následným zpracováním; že v takovém případě by potraviny a složky potravin měly být z hlediska označování považovány za rovnocenné; že by proto neměly podléhat požadavkům na označování; že by měl být vypracován seznam takových produktů;
(18) vzhledem k tomu, že však při některých metodách zpracování může dojít ke zničení DNA, ale nikoliv bílkovin; že není možné vyloučit, že takové metody mohou být použitelné pro potravinářské účely; že potraviny a složky potravin, ve kterých není přítomna geneticky modifikovaná DNA, ale ve kterých jsou přítomny geneticky modifikované bílkoviny, nemohou být považovány za rovnocenné; že by se tedy na ně měly vztahovat požadavky na označování;
(19) vzhledem k tomu, že by nezbytné údaje měly být zřetelně uvedeny v seznamu složek na etiketě daného produktu, s výjimkou produktů, pro něž takový seznam neexistuje;
(20) vzhledem k tomu, že tímto nařízením není dotčeno právo producentů uvést na etiketě svých produktů dobrovolná sdělení týkající se informací, které nejsou stanoveny v tomto nařízení (například údaje o nepřítomnosti potravin a složek potravin vyrobených z geneticky modifikovaných sójových bobů a z geneticky modifikované kukuřice nebo o přítomnosti takových potravin a složek potravin v případech, kdy to není vědecky ověřitelné, ale kdy je o tom dostupný důkaz jinými prostředky), za podmínky, že jsou tato sdělení v souladu se směrnicí 79/112/EHS;
(21) vzhledem k tomu, že s ohledem na svou působnost a účinek jsou opatření Společenství zavedená tímto nařízením nejen nutná, ale i nezbytná, aby bylo dosaženo stanovených cílů; že těchto cílů není možné dosáhnout na úrovni členských států;
(22) vzhledem k tomu, že toto nařízení nahrazuje nařízení Komise (ES) č. 1813/97, které by proto mělo být zrušeno;
(23) vzhledem k tomu, že postupem stanoveným v článku 17 směrnice 79/112/EHS byl návrh tohoto aktu předložen Stálému výboru pro potraviny, který nebyl schopen zaujmout stanovisko, a že v souladu se stejným postupem Komise předložila Radě návrh týkající se opatření, která měla být přijata,
PŘIJALA TOTO NAŘÍZENÍ:
Článek 1
1. Toto nařízení se vztahuje na potraviny a složky potravin, které mají být dodány jako takové konečnému spotřebiteli (dále jen "uvedené potraviny") a které jsou zcela nebo zčásti vyrobeny:
- z geneticky modifikovaných sójových bobů, na které se vztahuje rozhodnutí 96/281/ES,
- z geneticky modifikované kukuřice, na kterou se vztahuje rozhodnutí 97/98/ES.
2. Toto nařízení se nevztahuje na potravinářské přídatné látky, látky určené k aromatizaci pro použití v potravinách ani na extrakční rozpouštědla používaná při výrobě potravin ve smyslu čl. 2 odst. 1 nařízení (ES) č. 258/97.
Článek 2
1. Na uvedené potraviny se vztahují doplňující zvláštní požadavky na označování uvedené v odstavci 3.
2. Na uvedené potraviny, ve kterých není přítomna geneticky modifikovaná bílkovina ani geneticky modifikovaná DNA, se však uvedené doplňující zvláštní požadavky na označování nevztahují.
Seznam produktů, na které se nevztahují doplňující zvláštní požadavky na označování, bude vypracován postupem stanoveným v článku 17 směrnice 79/112/EHS, přičemž se vezme v úvahu technický vývoj, stanovisko Vědeckého výboru pro potraviny a všechna ostatní vhodná vědecká doporučení.
3. Doplňující zvláštní požadavky na označování jsou tyto:
a) pokud se potravina skládá z více než jedné složky, uvedou se slova "vyrobeno z geneticky modifikované sóji" nebo "vyrobeno z geneticky modifikované kukuřice" v seznamu složek podle článku 6 směrnice 79/112/EHS v kulatých závorkách bezprostředně za názvem dotyčné složky. Tato slova mohou být popřípadě uvedena v nápadně vyobrazené poznámce pod čarou vztahující se k seznamu složek, jež bude uvedena pomocí hvězdičky (*) u příslušné složky. V případě, kdy je složka již uvedena v seznamu jako složka vyrobená ze sóji nebo kukuřice, mohou být slova "vyrobeno z geneticky modifikované" zkrácena na "geneticky modifikované"; pokud se použije zkrácená forma slov jako poznámka pod čarou, musí být příslušná hvězdička připojena přímo ke slovu "sója" nebo "kukuřice". Pokud se použije kterákoliv z formy slov jako poznámka pod čarou, uvede se písmem přinejmenším stejně velkým jako samotný seznam složek;
b) v případě produktů, pro něž neexistuje seznam složek, musí být slova "vyrobeno z geneticky modifikované sóji" nebo "vyrobeno z geneticky modifikované kukuřice" jasně uvedena při označení potraviny;
c) pokud je podle čl. 6 odst. 5 písm. b) první odrážky směrnice 79/112/EHS složka označena názvem kategorie, musí být takové označení doplněno podle konkrétního případu slovy "obsahuje… [7] vyrobené z geneticky modifikované sóji/geneticky modifikované kukuřice";
d) pokud je některá součást složené složky získána z uvedených potravin, musí být tato součást uvedena na etiketě konečného výrobku se slovy uvedenými v písmenu b).
4. Tímto článkem nejsou dotčeny ostatní požadavky předpisů Společenství o označování potravin.
Článek 3
Zrušuje se nařízení Komise (ES) č. 1813/97.
Článek 4
1. Požadavky na označování stanovené tímto nařízením se nevztahují na produkty, které byly v souladu s právními předpisy vyprodukovány a označeny ve Společenství nebo dovezeny do Společenství a uvedeny do volného oběhu před vstupem tohoto nařízení v platnost.
2. Použití článku 2 na produkty uvedené na trh s označením, které je v souladu s nařízením Komise (ES) č. 1813/97 s ohledem na uvedení přítomnosti geneticky modifikovaného materiálu, může být odloženo až o šest měsíců od vstupu tohoto nařízení v platnost.
Článek 5
Toto nařízení vstupuje v platnost devadesátým dnem po vyhlášení
ze dne 29. června 1998, kterým se mění nařízení (EHS) č. 94/92 ze dne 14. ledna 1992, kterým se stanoví prováděcí pravidla k režimu pro dovozy ze třetích zemí podle nařízení Rady (EHS) č. 2092/91
(Text s významem pro EHP) KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (EHS) č. 2092/91 ze dne 24. června 1991 o ekologickém zemědělství a k němu se vztahujícím označování zemědělských produktů a potravin [1], naposledy pozměněné nařízením Komise (ES) č. 1488/97 [2], a zejména na článek 11 tohoto nařízení,
vzhledem k tomu, že čl. 11 odst. 1 nařízení (EHS) č. 2092/91 stanoví, že produkty, které jsou dováženy ze třetí země, mohou být uváděny na trh pouze v případě, že pocházejí ze třetí země uvedené v seznamu vypracovaném v souladu s podmínkami stanovenými v odstavci 2 uvedeného článku; že takový seznam byl stanoven v příloze nařízení Komise (EHS) č. 94/92 [3] naposledy pozměněného nařízením (ES) č. 314/97 [4];
vzhledem k tomu, že nařízení (ES) č. 314/97 zahrnulo Maďarsko a Švýcarsko do seznamu podle čl. 11 odst. 1 nařízení (ES) č. 2092/91 pro období, které skončí 30. června 1998, aby se během tohoto období podrobně vyhodnotily určité aspekty provádění pravidel rovnocenných pravidlům, jež stanoví nařízení (ES) č. 2092/91, v těchto zemích;
vzhledem k tomu, že v Maďarsku bylo během kontroly provedené Komisí na místě potvrzeno účinné provádění pravidel rovnocenných těm, jež stanoví nařízení (EHS) č. 2092/91;
vzhledem k tomu, že Švýcarsko zmocnilo nový kontrolní subjekt, který bude provádět kontroly požadované švýcarskými právními předpisy v oblasti ekologického zemědělství;
vzhledem k tomu, že k použití režimu musí být pro každou třetí zemi určeny subjekty pověřené vydáváním osvědčení o kontrole podle čl. 11 odst. 1 písm. b) nařízení (EHS) č. 2092/91;
vzhledem k tomu, že Austrálie oznámila změny ve svém kontrolním režimu; že kontroly provozovatelů v Austrálii jsou nyní prováděny soukromými kontrolními subjekty za dohledu orgánů veřejné správy;
vzhledem k tomu, že Izrael potvrdil, že kontrola a vydávání osvědčení produktů ekologického zemědělství bude prováděna ministerstvem zemědělství;
vzhledem k tomu, že posouzení informací předložených uvedenými třetími zeměmi vedlo k závěru, že požadavky jsou rovnocenné požadavkům vyplývajícím z práva Společenství;
vzhledem k tomu, že opatření uvedená v tomto nařízení jsou v souladu se stanoviskem výboru uvedeným v článku 14 nařízení (EHS) č. 2092/91,
PŘIJALA TOTO NAŘÍZENÍ:
Článek 1
Příloha nařízení (EHS) č. 94/92 se mění podle přílohy tohoto nařízení.
Článek 2
Toto nařízení vstupuje v platnost dnem 1. července 1998.
Toto nařízení je závazné v celém rozsahu a přímo použitelné ve všech členských státech.
ze dne 21. prosince 1998, kterým se mění nařízení (ES) č. 2300/97, kterým se stanoví prováděcí pravidla k nařízení Rady (ES) č. 1221/97, kterým se stanoví obecná prováděcí pravidla pro opatření ke zlepšení produkce medu a jeho uvádění na trh
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (ES) č. 1221/97 ze dne 25. června 1997, kterým se stanoví obecná prováděcí pravidla pro opatření ke zlepšení produkce medu a jeho uvádění na trh [1], ve znění nařízení (ES) č. 2070/98 [2], a zejména na článek 5 tohoto nařízení,
vzhledem k tomu, že nařízení Komise (ES) č. 2300/97 [3] naposledy pozměněné nařízením (ES) č. 2633/98 [4] stanoví pravidla nezbytná k uplatňování opatření ke zlepšení produkce medu a jeho uvádění na trh;
vzhledem k tomu, že pro umožnění určité pružnosti při provádění programu se finanční meze oznámené pro každé opatření mohou lišit o určité procento, aniž by však byla překročena celková roční mez; že v případě využití pružnosti umožněné prováděním programu nesmí finanční příspěvek Společenství překročit 50 % výdajů skutečně uskutečněných dotčeným členským státem;
vzhledem k tomu, že opatření tohoto nařízení jsou v souladu s názorem Řídícího výboru pro drůbeží maso a vejce,
PŘIJALA TOTO NAŘÍZENÍ:
Článek 1
Do nařízení (ES) č. 2300/97 se vkládá nový článek 4a, který zní:
"Článek 4a
Finanční meze pro každé opatření se mohou zvyšovat nebo snižovat maximálně o 10 %, pokud nedojde k překročení maximální meze pro roční program a pokud příspěvek Společenství na financování programu uvedeného v článku 3 nepřekročí 50 % výdajů hrazených dotčeným členským státem."
Článek 2
Toto nařízení vstupuje v platnost třetím dnem po vyhlášení
ze dne 22. června 1998 o uzavření Dohody o vzájemném uznávání mezi Evropským společenstvím a Spojenými státy americkými
(1999/78/ES) RADA EVROPSKÉ UNIE,
s ohledem na Smlouvu o založení Evropského společenství, a zejména na článek 113 ve spojení s čl. 228 odst. 2 první větou a odst. 3 prvním pododstavcem a s čl. 228 odst. 4 této smlouvy,
s ohledem na návrh Komise,
vzhledem k tomu, že Dohoda o vzájemném uznávání mezi Evropským společenstvím a Spojenými státy americkými, podepsaná dne 18. května 1998 v Londýně, byla sjednána a měla by být schválena;
vzhledem k tomu, že určité úkoly týkající se provádění, a zejména pravomoc měnit určité aspekty odvětvových příloh, byly přeneseny na smíšený výbor zřízený dohodou;
vzhledem k tomu, že by měly být stanoveny odpovídající vnitřní postupy, aby bylo zajištěno řádné fungování dohody, a že je nezbytné zmocnit Komisi k provedení určitých technických změn v dohodě a k přijetí rozhodnutí k jejímu provedení,
ROZHODLA TAKTO:
Článek 1
Dohoda o vzájemném uznávání mezi Evropským společenstvím a Spojenými státy americkými včetně jejích příloh se schvaluje jménem Evropského společenství.
Znění dohody a jejích příloh jsou připojena k tomuto rozhodnutí.
Článek 2
Předseda Rady předá jménem Společenství dopis podle čl. 21 odst. 1 dohody [1].
Článek 3
1. Komise zastupuje Společenství ve smíšeném výboru podle článku 14 dohody a ve smíšených odvětvových výborech zřízených odvětvovými přílohami, je jí nápomocen zvláštní výbor jmenovaný Radou. Po konzultaci s tímto zvláštním výborem přikročí Komise ke jmenováním, oznámením, výměně informací a k požadavkům na ověření podle čl. 10 písm. b), čl. 12, čl. 13 a čl. 14 odst. 2 dohody a podle rovnocenných ustanovení jejích odvětvových příloh.
2. Postoj Společenství k rozhodnutím, která má přijmout smíšený výbor nebo v případě potřeby smíšené odvětvové výbory, pokud jde o změny odvětvových příloh (čl. 14 odst. 4 písm. b) a články 7, 8 a 9 dohody a odpovídající ustanovení jejích odvětvových příloh) a o ověření plnění stanovených požadavků podle čl. 7 písm. d) dohody, určuje Komise po konzultaci se zvláštním výborem podle odstavce 1 tohoto článku.
3. Ve všech ostatních případech postoj Společenství ve smíšeném výboru a ve smíšených odvětvových výborech určuje Rada kvalifikovanou většinou na základě návrhu Komise. Stejný postup se použije v případě rozhodnutí přijatých Společenstvím v rámci článků 16 a 21 dohody.
ze dne 17. března 1999, kterým se mění rozhodnutí Rady 79/542/EHS a rozhodnutí 92/160/EHS a 93/197/EHS, pokud jde o veterinární podmínky pro dovoz evidovaných koní z některých částí Kyrgyzstánu do Společenství
(oznámeno pod číslem K(1999) 609) (Text s významem pro EHP)
(1999/236/ES) KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství, s ohledem na směrnici Rady 90/426/EHS ze dne 26. června 1990 o veterinárních předpisech pro přesun koňovitých a jejich dovoz ze třetích zemí [1], naposledy pozměněnou aktem o přistoupení Rakouska, Finska a Švédska, a zejména na články 12, 13, 15, 16 a na čl. 19 bod ii) uvedené směrnice,
(1) vzhledem k tomu, že rozhodnutím Rady 79/542/EHS [2] naposledy pozměněným rozhodnutím 1999/227/ES [3] byl vytvořen seznam třetích zemí, z nichž členské státy povolují dovoz skotu, prasat, koňovitých, ovcí a koz, čerstvého masa a masných výrobků;
(2) vzhledem k tomu, že rozhodnutím 92/160/EHS [4] naposledy pozměněným rozhodnutím 1999/228/ES Komise stanovila regionalizaci veterinární péče v některých třetích zemích pro účel dovozu koňovitých;
(3) vzhledem k tomu, že veterinární podmínky a veterinární osvědčení pro dovoz evidovaných koní jsou stanoveny rozhodnutím Komise 93/197/EHS [5] naposledy pozměněným rozhodnutím 1999/227/ES;
(4) vzhledem k tomu, že po veterinární kontrolní misi Komise v Kyrgyzstánu se tamní veterinární situace jeví být dostatečně pod kontrolou veterinárních útvarů;
(5) vzhledem k tomu, že veterinární orgány Kyrgyzstánu se písemně zavázaly informovat Komisi a členské státy do 24 hodin telegramem, dálnopisem nebo faxem o potvrzeném výskytu jakékoli infekční nebo nakažlivé choroby koňovitých uvedené v příloze A směrnice Rady 90/426/EHS, jež je v této zemi povinná hlášením, a v přiměřené lhůtě o jakýchkoli změnách pravidel pro očkování nebo dovoz koňovitých;
(6) vzhledem k tomu, že v Kyrgyzstánu se provádí každoroční testování koní na vozhřivku a nejméně po šest měsíců nebyly hlášeny pozitivní nálezy; že mor koní, venezuelská encefalomyelitida koní ani vezikulární stomatitida se v Kyrgyzstánu nevyskytly nikdy;
(7) vzhledem k tomu, že sledování výskytu virové artritidy koní teprve začalo a status země vzhledem k této chorobě nelze ještě definitivně určit; že nevykastrovaní samci koní starší 180 dnů, kteří mají být dovezeni do Společenství, se proto musí podrobit laboratorním testům na tuto chorobu;
(8) vzhledem k tomu, že v některých částech Kyrgyzstánu byl hlášen výskyt hřebčí nákazy; že však oblast Issyk-Kul je prostá hřebčí nákazy nejméně po šest měsíců a byly přijaty úřední záruky, že přemísťování koňovitých do této oblasti z ostatních oblastí země je pod úřední veterinární kontrolou;
(9) vzhledem k tomu, že z důvodu veterinární situace koňovitých v některých částech Kyrgyzstánu se jeví vhodné tuto zemi regionalizovat, aby dovoz do Společenství byl povolen pouze pro evidované koně pocházející z té části území Kyrgyzstánu, která je prostá nákazy;
(10) vzhledem k tomu, že veterinární podmínky a veterinární osvědčení musí odpovídat veterinární situaci v dotyčné třetí zemi; že v současné době se vztahují pouze na evidované koně;
(11) vzhledem k tomu, že je nutno odpovídajícím způsobem pozměnit rozhodnutí 79/542/EHS a rozhodnutí 92/160/EHS a 93/197/EHS;
(12) vzhledem k tomu, že opatření tohoto rozhodnutí jsou v souladu se stanoviskem Stálého veterinárního výboru,
PŘIJALA TOTO ROZHODNUTÍ:
Článek 1
V příloze rozhodnutí Rady 79/542/EHS části 2 se ve zvláštní kolonce pro evidované koně se vkládá nový řádek na místo podle abecedního pořadí kódu ISO země:
"KG | Kyrgyzstán | x | (1)" |
Článek 2
Příloha rozhodnutí 92/160/EHS se mění takto:
1. Doplňují se nová slova:
"Kyrgyzstán (4)
Region Issyk-Kul"; 2. Doplňuje se nová poznámka pod čarou, která zní:
"(4) Povoluje se pouze trvalý dovoz evidovaných koní do Společenství."
Článek 3
Rozhodnutí Komise 93/197/EHS se mění takto:
1. V příloze I se v seznamu třetích zemí skupiny B vkládá na místo podle abecedního pořadí kódu ISO slovo "Kyrgyzstán(1)(2) (KG)."
2. V příloze II se nadpis veterinárního osvědčení typu B nahrazuje tímto: "B VETERINÁRNÍ OSVĚDČENÍ
pro dovoz evidovaných koní z Kyrgyzstánu (1) a pro dovoz evidovaných koňovitých a plemenných a užitkových koňovitých z Austrálie, Běloruska, Bosny a Hercegoviny, Bulharska, České republiky, Estonska, Chorvatska, Svazové republiky Jugoslávie, Kypru, Litvy, Lotyšska, Maďarska, bývalé jugoslávské republiky Makedonie, Nového Zélandu, Polska, Rumunska, Ruska (1), Slovenska, Slovinska, Ukrajiny na území Společenství."
Článek 4
Toto rozhodnutí je určeno členským státům.
Rozhodnutí Komise
ze dne 31. května 1999,
kterým se mění rozhodnutí 94/448/ES, kterým se stanoví zvláštní podmínky dovozu produktů rybolovu a akvakultury pocházejících z Nového Zélandu
(oznámeno pod číslem K(1999) 1404)
(Text s významem pro EHP)
(1999/402/ES)
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na směrnici Rady 91/493/EHS ze dne 22. července 1991 o hygienických předpisech pro produkci a uvádění produktů rybolovu na trh [1], naposledy pozměněnou směrnicí 97/79/ES [2], a zejména na čl. 11 odst. 1 uvedené směrnice,
(1) vzhledem k tomu, že podle článku 1 rozhodnutí Komise 94/448/ES ze dne 20. června 1994, kterým se stanoví zvláštní podmínky dovozu produktů rybolovu a akvakultury pocházejících z Nového Zélandu, naposledy pozměněného rozhodnutím 96/254/ES [3], je "Ministry of Agriculutre and Fisheries (MAF)" příslušným úřadem na Novém Zélandu, který ověřuje a potvrzuje, že produkty rybolovu a akvakultury splňují požadavky směrnice 91/493/EHS;
(2) vzhledem k tomu, že po restrukturalizaci novozélandské vlády byly pravomoci v oblasti osvědčení o zdravotní nezávadnosti pro produkty rybolovu převedeny z "Ministry of Agriculutre and Fisheries (MAF)" na "Ministry of Agriculutre and Forestry". Tento nový úřad je schopen účinně ověřovat dodržování platných právních předpisů. Proto je nezbytné upravit název příslušného úřadu v rozhodnutí 94/448/ES;
(3) vzhledem k tomu, že znění rozhodnutí 94/448/ES by mělo být sladěno se zněním pozdějších rozhodnutí Komise, kterými se stanoví zvláštní podmínky dovozu produktů rybolovu a akvakultury pocházejících ze třetích zemí;
(4) vzhledem k tomu, že opatření tohoto rozhodnutí jsou v souladu se stanoviskem Stálého veterinárního výboru,
PŘIJALA TOTO ROZHODNUTÍ:
Článek 1
Rozhodnutí 94/448/ES se mění takto:
1. Článek 1 se nahrazuje tímto: "Článek 1
Příslušným úřadem na Novém Zélandu, který ověřuje a potvrzuje, že produkty rybolovu a akvakultury splňují požadavky směrnice 91/493/EHS, je "Ministry of Agriculutre and Forestry (MAF)"."
2. Článek 2 se nahrazuje tímto: "Článek 2
Produkty rybolovu a akvakultury pocházející z Nového Zélandu musejí splňovat tyto podmínky:
1. ke každé zásilce musí být přiložen očíslovaný originál osvědčení o zdravotní nezávadnosti, který je řádně vyplněn, podepsán, opatřen datem a vyhotoven na jednom listu v souladu se vzorem uvedeným v příloze A tohoto rozhodnutí;
2. produkty musejí pocházet ze schválených provozoven, výrobních plavidel nebo chladírenských skladů nebo z registrovaných mrazírenských plavidel uvedených v příloze B tohoto rozhodnutí;
3. s výjimkou volně ložených zmrazených produktů rybolovu určených ke konzervaci musejí být všechna balení nesmazatelně označena slovem "NOVÝ ZÉLAND" a schvalovacím/registračním číslem provozovny, výrobního plavidla, chladírenského skladu nebo mrazírenského plavidla, z nichž pocházejí."
3. Příloha A se nahrazuje přílohou tohoto rozhodnutí.
Článek 2
Toto rozhodnutí je určeno členským státům.
Směrnice Komise 1999/58/ES
ze dne 7. června 1999,
kterou se přizpůsobuje technickému pokroku směrnice Rady 79/533/EHS týkající se odtahových úchytů a zpětného chodu kolových zemědělských a lesnických traktorů
(Text s významem pro EHP)
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na směrnici Rady 74/150/EHS ze dne 4. března 1974 o sbližování právních předpisů členských států týkajících se schvalování typu kolových zemědělských a lesnických traktorů [1], naposledy pozměněnou směrnicí 97/54/ES [2], a zejména na článek 11 uvedené směrnice,
s ohledem na směrnici Rady 79/533/EHS ze dne 17. května 1979 o sbližování právních předpisů členských států týkajících se odtahových úchytů a zpětného chodu kolových zemědělských a lesnických traktorů [3], naposledy pozměněnou směrnicí 97/54/ES, a zejména na článek 4 uvedené směrnice,
(1) vzhledem k tomu, že v zájmu zvýšení bezpečnosti je v současné době třeba upřesnit požadavky na odtahové úchyty;
(2) vzhledem k tomu, že opatření této směrnici jsou v souladu se stanoviskem Výboru pro přizpůsobování technickému pokroku zřízeného článkem 12 směrnice 74/150/EHS,
PŘIJALA TUTO SMĚRNICI:
Článek 1
Bod 3 přílohy I směrnice 79/533/EHS se mění takto:
1. První odstavec se nahrazuje tímto: "Zařízení musí být vidlicového typu. Rozevření v ose blokovacího čepu musí mít rozměr 60 mm + 0,5/– 1,5 mm a hloubka vidlice měřená od osy čepu musí být 62 mm ± 0,5 mm".
2. Zrušuje se obrázek.
Článek 2
1. Od 1. července 2000 členské státy nesmějí
- odmítnout udělit ES schválení typu nebo vydat doklad uvedený v čl. 10 odst. 1 třetí odrážce směrnice 74/150/EHS nebo udělit vnitrostátní schválení typu pro typ traktoru, ani
- zakázat první uvedení traktorů do provozu,
pokud tento typ traktoru nebo tyto traktory splňují požadavky směrnice 79/533/EHS ve znění této směrnice.
2. Od 1. ledna 2001 členské státy
- nesmějí již vydat doklad uvedený v čl. 10 odst. 1 třetí odrážce směrnice 74/150/EHS pro typ traktoru, který nesplňuje požadavky směrnice 79/533/EHS ve znění této směrnice, a
- mohou odmítnout udělit vnitrostátní schválení typu pro typ traktoru, který nesplňuje požadavky směrnice 79/533/EHS ve znění této směrnice.
Článek 3
1. Členské státy uvedou v účinnost právní a správní předpisy nezbytné pro dosažení souladu s touto směrnicí nejpozději do 30. června 2000. Neprodleně o nich uvědomí Komisi.
Tato opatření přijatá členskými státy musí obsahovat odkaz na tuto směrnici nebo musí být takový odkaz učiněn při jejich úředním vyhlášení. Způsob odkazu si stanoví členské státy.
2. Členské státy sdělí Komisi znění hlavních ustanovení vnitrostátních právních předpisů, které přijmou v oblasti působnosti této směrnice.
Článek 4
Tato směrnice vstupuje v platnost dvacátým dnem po vyhlášení
Nařízení Rady (ES) č. 2166/1999
ze dne 8. října 1999,
kterým se stanoví prováděcí pravidla k nařízení (ES) č. 2494/95, pokud se jedná o minimální standardy zacházení s produkty v odvětvích zdravotnictví, školství a sociální péče v harmonizovaném indexu spotřebitelských cen
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení (ES) č. 2494/95 ze dne 23. října 1995 o harmonizovaných indexech spotřebitelských cen [1], a zejména na článek 4 a čl. 5 odst. 3 uvedeného nařízení,
s ohledem na návrh Komise,
po konzultaci s Evropskou centrální bankou [2],
vzhledem k těmto důvodům:
(1) Podle čl. 5 odst. 1 písm. b) nařízení (ES) č. 2494/95 je každý členský stát povinen vypracovávat harmonizovaný index spotřebitelských cen (HISC), počínaje indexem za leden 1997.
(2) Nařízení Komise (ES) č. 1749/96 [3] definuje rozsah HISC jako zboží a služby zahrnuté v peněžních výdajích domácností na konečnou spotřebu; zboží a služby v odvětvích zdravotnictví, školství a sociální péče spadají do rozsahu HISC. Peněžní výdaje domácností na konečnou spotřebu zahrnují výdaje jednotlivců žijících v kolektivních zařízeních a měla by se členit do kategorií COICOP/HISC stanovených v nařízení Komise (ES) č. 2214/96 [4].
(3) Podle nařízení Komise (ES) č. 1749/96, a zejména podle článku 3 a přílohy Ia uvedeného nařízení, by se v prosinci 1999 měl rozšířit rozsah v odvětvích zdravotnictví, školství a sociální péče a nabýt účinku od indexu za leden 2000. Proto by se měly upřesnit metodické podrobnosti o zahrnutí takového rozsahu postupem podle článku 14 rámcového nařízení (ES) č. 2494/95. Harmonogram zahrnutí služeb ústavní zdravotní péče a služeb sociální péče poskytovaných v domácnostech, domovech důchodců a ústavech pro duševně nebo tělesně postižené by se měl určit stejným postupem.
(4) V harmonizovaném indexu spotřebitelských cen existuje značný prostor pro procedurální rozdíly v zacházení se zbožím a službami v odvětvích zdravotnictví, školství a sociální péče. Pro zacházení s těmito poplatky je nezbytná harmonizovaná metodika, aby byly u výsledných HISC splněny podmínky srovnatelnosti podle článku 4 nařízení (ES) č. 2494/95.
(5) Zacházení se zbožím a službami v odvětvích zdravotnictví, školství a sociální péče odpovídá definicím v Evropském systému účtů (ESA) 1995, stanoveným v nařízení Rady (ES) č. 2223/96 [5].
(6) Výbor pro statistické programy nevydal stanovisko ve lhůtě stanovené jeho předsedou; v tomto případě musí Komise postupem podle čl. 14 odst. 2 nařízení (ES) č. 2494/95 neprodleně předložit Radě návrh opatření, která mají být přijata,
PŘIJALA TOTO NAŘÍZENÍ:
Článek 1
Účel
Účelem tohoto nařízení je stanovit minimální standardy pro zacházení se zbožím a službami v odvětvích zdravotnictví, školství a sociální péče v harmonizovaných indexech spotřebitelských cen (dále jen "HISC") s cílem zajistit jejich spolehlivost, průkaznost a splnění podmínek srovnatelnosti podle článku 4 nařízení (ES) č. 2494/95.
Článek 2
Definice
1. "Náhradami" se rozumějí platby domácnostem od správních orgánů, správy sociálního zabezpečení nebo neziskových institucí sloužících domácnostem (NISD) uhrazující výdaje na určité zboží nebo služby pořízené a původně zaplacené domácnostmi.
2. Platby pojistného plnění určené domácnostem od pojišťoven nejsou náhradami.
3. Ostatní platby nebo slevy určené domácnostem od správních orgánů, správ sociálního zabezpečení nebo neziskových institucí sloužících domácnostem ve formě výpomoci za účelem snížení výdajů domácností, jako jsou například příspěvky nájemníkům na bydlení nebo platby v důsledku nemoci, invalidity, péče o starší příbuzné nebo stipendia studentům, se považují za peněžní sociální dávky. Zachází se s nimi jako s důchodovými transfery domácnostem a nejsou náhradami.
Článek 3
Rozsah
1. Zboží a služby v odvětvích zdravotnictví, školství a sociální péče, na které jsou vynaloženy peněžní výdaje domácností na konečnou spotřebu, se zahrnují do HISC a agregují v souladu s kategoriemi klasifikace individuální spotřeby podle účelu (COICOP/HISC) podle nařízení Komise (ES) č. 2214/96.
2. Všichni poskytovatelé zboží a služeb v odvětvích zdravotnictví, školství a sociální péče, jako jsou například správní orgány a soukromé organizace, NISD nebo soukromé samostatně výdělečně činné osoby, se do HISC zahrnují bez ohledu na svůj status. Vylučují se jednotlivci nebo skupiny jako výrobci zboží a nefinančních služeb sloužících výhradně pro jejich vlastní potřebu.
3. V souladu s klasifikací COICOP/HISC zahrnuje školství (oddíl 10) jenom služby vzdělávání. Pokud se účtuje souhrnná cena za služby vzdělávání zahrnující vzdělávací materiály nebo služby na podporu vzdělávání, její složky se musí oddělovat a přiřazovat příslušným třídám klasifikace COICOP/HISC. Jestliže souhrnnou cenu nelze rozčlenit na ceny jejích jednotlivých složek, zařazuje se do oddílu 10 klasifikace COICOP/HISC.
4. Mezní případy mezi službami vzdělávání na předškolní úrovni a zařízení péče o dítě, jako jsou kojenecké ústavy, jesle a mateřské školy, se zařazují do oddílu 10 klasifikace COICOP/HISC, pokud je dítěti při vstupu nejméně tři roky a činnosti sestávají z organizovaného vyučování v prostředí školského typu určeného k přemostění mezery mezi prostředím existujícím doma a ve škole. Pokud však hlavní cíl není pedagogický a jde o opatrování a poskytnutí pomoci dítěti, tyto služby se zařadí do třídy 12.4.0 klasifikace COICOP/HISC.
5. Pokud nemocnice poskytují hospitalizovaným pacientům kromě základních služeb podle klasifikace COICOP/HISC 06.3 také jiné zboží a služby účtované zvlášť, pak se toto jiné zboží a služby nezařazují do třídy 06.3.0, ale do odpovídajících tříd COICOP/HISC.
Článek 4
Ceny
1. Odpovídající dílčí indexy HISC se počítají podle vzorce Laspeyresova typu používaného pro jiné dílčí indexy. Odrážejí cenovou změnu na základě změněných výdajů při zachování stálé struktury spotřeby domácností a stálého složení spotřebitelské populace v základním nebo sledovaném období.
2. a) Pořizovací ceny zboží a služeb v odvětvích zdravotnictví, školství a sociální péče používané v HISC jsou částky placené spotřebiteli, očištěné od náhrad.
b) Změny pořizovacích cen, které odrážejí změny pravidel tyto ceny určující, se vykazují jako cenové změny v HISC.
c) Pokud mají pořizovací ceny vazbu na index, změny pocházející ze změn v indexu se vykazují jako cenové změny v HISC.
d) Změny pořizovacích cen pocházející ze změn příjmů pořizovatelů se vykazují jako cenové změny v HISC.
3. V případech změn kvality se s cenami zachází podle pravidel pro změny specifikací, zejména podle pravidel o kvalitativním očišťování podle článku 5 nařízení Komise (ES) č. 1749/96.
4. Pokud byly zboží nebo služby v odvětvích zdravotnictví, školství a sociální péče spotřebitelům poskytnuty zdarma a následně byla účtována skutečná cena, odrazí se změna z nulové na skutečnou cenu a naopak v HISC.
5. Pokud byly zboží a služby v odvětvích zdravotnictví, školství a sociální péče poskytované společně s jiným zbožím a službami poskytnuty spotřebitelům zdarma a následně účtovány zvlášť, odrazí se změna v HISC.
6. V případě potřeby se použije obdobně postup podle článku 5 nařízení Komise (ES) č. 2646/98 [6], týkajícího se tarifů.
Článek 5
Základní údaje
Základními údaji se rozumí všechny pořizovací ceny zboží a služeb v odvětvích zdravotnictví, školství a sociální péče a jejich složky společně s váhami, které odrážejí úroveň, načasování a strukturu spotřeby tohoto zboží a služeb s ohledem na sociálně-hospodářské charakteristiky určující tyto ceny.
Článek 6
Zdroje údajů
1. Členské státy vypracovávají dílčí indexy HISC ze základních údajů stanovených v článku 5.
2. Statistické jednotky jako správní orgány, správa sociální péče nebo NISD, které členský stát vyzve ke spolupráci při sběru nebo předávání základních údajů, mají povinnost poskytovat pravdivé a úplné informace v požadované době a na vyžádání umožnit orgánům a institucím příslušným pro sestavování úředních statistik získání dostatečně podrobných údajů, které jsou třeba k vyhodnocení plnění podmínek srovnatelnosti a kvality dílčích indexů HISC.
Článek 7
Srovnatelnost
HISC vypracované postupem podle článků 4 a 5 tohoto nařízení nebo jiným postupem, jehož výsledkem je index se systematickou odchylkou, která není větší než jedna desetina procentního bodu ve srovnání s průměrnou roční mírou změny indexu, se pokládají za srovnatelné.
Článek 8
Kontrola kvality
1. Členské státy poskytnou Komisi (Eurostatu) informace o postupech s ohledem na zacházení se zbožím a službami v odvětvích zdravotnictví, školství a sociální péče, pokud se liší od postupů podle článků 4 a 5 tohoto nařízení, než je začnou používat.
2. Členské státy poskytnou Komisi na její žádost dostatečné informace pro vyhodnocení fungování postupů podle článků 4 a 5 tohoto nařízení. Výsledek hodnocení bude zahrnut do zpráv, které má Komise předkládat Radě podle článku 2 nařízení Rady (ES) č. 1687/98 a článku 2 nařízení Rady (ES) č. 1688/98.
Článek 9
Provedení
Členské státy provedou toto nařízení v prosinci 1999 a nabývá účinku od indexu za leden 2000; výjimku tvoří následující položky, které se zavedou v prosinci 2000 a nabývají účinku od indexu za leden 2001:
a) ústavní zdravotní péče (COICOP/HISC 06.3);
b) sociální péče poskytovaná v domácnostech, např. úklid, stravování, doprava tělesně nebo duševně postižených (část COICOP/HISC 12.4.0);
c) domovy důchodců, ústavy pro tělesně nebo duševně postižené (část COICOP/HISC12.4.0). Článek 10
Vstup v platnost Toto nařízení vstupuje v platnost dvacátým dnem po vyhlášení
Nařízení Rady (ES) č. 2791/1999
ze dne 16. prosince 1999
o některých kontrolních opatřeních v oblasti vymezené Úmluvou o budoucí multilaterální spolupráci při rybolovu v severovýchodním Atlantiku
RADA EVROPSKÉ UNIE,
s ohledem na Smlouvu o založení Evropského společenství, a zejména na článek 37 této smlouvy,
s ohledem na návrh Komise,
s ohledem na stanovisko Evropského parlamentu [1],
vzhledem k těmto důvodům:
(1) úmluva o budoucí multilaterální spolupráci při rybolovu v severovýchodním Atlantiku, dále jen "úmluva NEAFC", byla schválena rozhodnutím 81/608/EHS [2] a vstoupila v platnost dne 17. března 1982;
(2) úmluva NEAFC stanoví rámec nezbytný pro multilaterální spolupráci v oblasti racionální ochrany a řízení rybolovných zdrojů v oblasti vymezené úmluvou;
(3) Komise pro rybolov v severovýchodním Atlantiku přijala na svém 17. výročním zasedání ve dnech 17. až 20. listopadu 1998 dvě doporučení, první stanoví kontrolní a vynucovací systém pro rybářská plavidla operující v oblasti mimo hranice národní jurisdikce smluvních stran v oblasti úmluvy NEAFC (dále jen "systém"), ve druhém byl stanoven program podporující dodržování těchto doporučení plavidly nesmluvních stran, s cílem zajistit plné dodržování opatření na ochranu a řízení přijatých NEAFC (dále jen "program");
(4) systém stanoví kontrolní opatření pro plavidla plující pod vlajkami smluvních stran, které operují v oblasti úmluvy NEAFC, a systém inspekcí na moři zahrnující zejména inspekční a sledovací postupy a postupy při porušení předpisů, které musí být provedeny smluvními stranami;
(5) program stanoví povinné inspekce plavidel nesmluvních stran, pokud tato plavidla vplují dobrovolně do přístavů smluvních stran, a zákaz vykládky a překládky úlovků, pokud je během inspekce stanoveno, že byly uloveny při porušení ochranných opatření přijatých NEAFC;
(6) v souladu s články 12 a 15 úmluvy NEAFC vstupují tato doporučení v platnost 1. července 1999 a jsou závazná pro smluvní strany; Společenství by mělo uplatňovat tato doporučení;
(7) z důvodů kontroly rybářské činnosti Společenství v oblasti upravené předpisy NEAFC, pro doplnění kontrolních opatření z nařízení (EHS) č. 2847/93 z 12. října 1993 o zavedení kontrolního režimu pro společnou rybářskou politiku [3], musejí být stanovena některá specifická kontrolní opatření, zejména pokud jde o účast na lovných činnostech, značení a dokumentaci plavidel a lovných zařízení, zaznamenávání a podávání zpráv o úlovcích a překládku ryb;
(8) ustanovení čl. 2 odst. 3 nařízení (EHS) č. 2847/93 stanoví, že každý členský stát zajistí, aby mimo rybolovnou oblasti Společenství podléhala činnost jeho plavidel odpovídající kontrole a, pokud existují v tomto smyslu nějaká opatření Společenství, inspekcím a sledování s cílem zajistit dodržování pravidel Společenství v těchto vodách; členské státy, jejichž plavidla jsou oprávněna lovit v oblasti upravené předpisy NEAFC, by měly do výše uvedeného systému jmenovat inspektory pověřené kontrolou a sledováním a určit odpovídající inspekční prostředky;
(9) v zájmu kontroly lovné činnosti v oblasti NEAFC je nutné, aby členské státy při uplatňování systému spolupracovaly mezi sebou i s Komisí;
(10) členské státy dohlížejí na to, aby jejich inspektoři dodržovali inspekční postupy stanovené NEAFC;
(11) velitelé plavidel Společenství musejí během inspekce prováděné na jejich plavidle spolupracovat v souladu s postupy uvedenými v tomto nařízení;
(12) je třeba upřesnit postupy v případě domnělého porušení předpisů a zejména závažného porušení předpisů; za tímto účelem je třeba sestavit seznam případů porušení předpisů považovaných za závažná;
(13) mají být stanovena pravidla k provádění programu ve Společenství;
(14) podle Smlouvy vykonávají pravomoc nad vnitrostátními vodami a přístavy členské státy; přesto je nutné, pokud jde o přístup plavidel nesmluvních stran, která byla viděna při činnosti v oblasti upravené NEAFC, k přístavním zařízením Společenství, přijmout jednotná dodatečná opatření na úrovni Společenství s cílem stanovit pravidla pro činnost těchto plavidel v přístavech Společenství a zajistit účinnost opatření stanovených NEAFC;
(15) je třeba stanovit postup pro přijetí pravidel k provádění systému;
(16) opatření nutná k provádění tohoto nařízení jsou přijata v souladu s rozhodnutím Rady 1999/468/ES z 28. června 1999 o postupech pro výkon prováděcích pravomocí svěřených Komisi [4];
(17) pro získání zkušeností při konečném rozdělování úloh je třeba, aby některá ustanovení, týkající se inspekcí a kontrol, vykonávaná ve spolupráci členských států a Komise, byla uplatněna během omezeného období, dokud nebude přijato rozhodnutí o konečném systému,
PŘIJALA TOTO NAŘÍZENÍ:
Článek 1
Účel
Toto nařízení stanoví obecné zásady a podmínky, za kterých Společenství uplatní:
a) systém kontroly a vynucování platný pro rybářská plavidla operující v prostoru mimo hranice národní jurisdikce v oblasti úmluvy NEAFC;
b) program na podporu dodržování doporučení stanovených NEAFC plavidly nesmluvních stran.
Článek 2
Definice
Pro účely tohoto nařízení se rozumí:
1. "prostorem upraveným předpisy" vody v oblasti stanovené úmluvou NEAFC v čl. 1 odst. 1, které leží mimo vody, které spadají pod jurisdikci smluvních stran NEAFC;
2. "rybolovnými zdroji" zdroje uvedené v čl. 1 odst. 2, úmluvy NEAFC;
3. "řízenými zdroji" rybolovné zdroje, které spadají pod doporučení přijaté na základě úmluvy a které jsou uvedené v příloze; příloha může být upravena podle postupu v čl. 29 odst. 2;
4. "rybolovnou činností" rybolov, zpracování ryb, překládka ryb nebo produktů rybolovu a všechny ostatní přípravné činnosti nebo činnosti související s rybolovem v oblasti upravené předpisy;
5. "inspektorem NEAFC" inspektor jmenovaný smluvní stranou NEAFC do systému;
6. "vstupem na plavidlo" vstup inspektorů NEAFC na palubu rybářského plavidla za účelem provedení inspekce;
7. "porušením práva" každá činnost nebo opomenutí rybářského plavidla, které zavdává příčinu pro důvodné podezření, že došlo k porušení ustanovení tohoto nařízení či jiného nařízení obsahujícího doporučení NEAFC, a které bylo zaznamenáno v inspekční zprávě v souladu se systémem;
8. "závažným porušením práva":
a) rybolov bez platného povolení vystaveného státem vlajky;
b) rybolov bez kvóty nebo po jejím vyčerpání;
c) použití zakázaných lovných zařízení;
d) zaznamenání úlovků hrubě nesprávným způsobem;
e) opakované nesplnění povinnosti sdělovat údaje o poloze plavidla a úlovcích;
f) bránění inspektorovi plnit svou povinnost;
g) cílený rybolov populací, na které je vyhlášeno moratorium nebo jejichž lov zakázán;
h) falšování nebo skrývání označení, totožnosti nebo registrace rybářského plavidla;
i) skrývání, falšování nebo odstranění důkazů pro šetření;
j) několikanásobné porušení předpisů z důvodů závažné neznalosti opatření na zachování a řízení;
9. "řádně zmocněným inspektorem" inspektor NEAFC řádně zmocněný členským státem, pod jehož vlajkou pluje plavidlo podezřelé ze závažných porušení pravidel;
10. "plavidlem nesmluvní strany" plavidlo, které bylo viděno a prohlášeno za plavidlo provádějící rybolovnou činnost v oblasti upravené předpisy NEAFC a
i) které pluje pod vlajkou státu, který není smluvní stranou úmluvy NEAFC, nebo
ii) pro které existuje důvodné podezření, že je bez státní příslušnosti.
HLAVA I
PROVÁDĚNÍ SYSTÉMU KONTROLY PŘIJATÉHO NEAFC
Článek 3
Oblast působnosti
1. Ustanovení této hlavy platí pro všechna rybářská plavidla Společenství, která jsou užívána nebo zamýšlena k užití pro obchodní rybolovné činnosti směrované na rybolovné zdroje v oblasti upravené předpisy.
2. Rybářská plavidla Společenství, která operují v oblasti upravené předpisy a která mají na palubě ryby pocházející z tohoto prostoru, tak činí v souladu s cíli a zásadami úmluvy NEAFC.
KAPITOLA 1
KONTROLNÍ OPATŘENÍ
Článek 4
Účast Společenství
1. Pouze rybářská plavidla Společenství, které mají zvláštní povolení pro rybolov vydané členským státem jejich vlajky jsou opráv něna za podmínek uvedených v povolení lovit, mít na palubě, překládat a vykládat rybolovné zdroje pocházející z oblasti upravené předpisy.
2. Členské státy zasílají Komisi v elektronické podobě seznam všech plavidel pod jejich vlajkou a zapsaných ve Společenství, která mají oprávnění lovit v oblasti upravené předpisy, a zejména plavidel, která mají oprávnění lovit přímo jeden nebo více řízených zdrojů, spolu s veškerými změnami v tomto seznamu. Toto sdělení musí být zasláno nejpozději do 15. prosince každého roku nebo nejméně 5 dní před vplutím plavidla do oblasti upravené předpisy. Komise předává tuto informaci neprodleně sekretariátu NEAFC.
3. Formát předání seznamu podle odstavce 2 a specifikace se stanoví postupem podle čl. 29 odst. 2.
Článek 5
Zaznamenávání úlovků a intenzity rybolovu
1. Kromě údajů stanovených v článku 6 nařízení (EHS) č. 2847/93 zapisují velitelé rybářských plavidel Společenství do svého lodního deníku každý vplutí a vyplutí z oblasti upravené předpisy.
2. Velitelé rybářských plavidel Společenství vedou pro zpracované nebo zmrazené úlovky z řízených zdrojů uvedených v příloze:
a) lodní deník produkce uvádějící podle druhu a zpracovaných produktů celkovou produkci nebo
b) skladovací rozpis zpracovaných produktů podle druhu umístěných v nákladovém prostoru.
3. Prováděcí pravidla k tomuto článku se stanoví postupem podle čl. 29 odst. 2.
Článek 6
Ohlašování úlovků z řízených zdrojů
1. Velitelé rybářských plavidel Společenství podávají příslušným orgánům členského státu své vlajky "hlášení o úlovcích" ve lhůtě uvedené v druhém odstavci.
Hlášení o úlovcích z řízených zdrojů musí obsahovat:
a) množství nacházející se na plavidle, ve chvíli kdy velitelé rybářských plavidel Společenství vplouvají do oblasti upravené předpisy. Hlášení musí být předáno nejdříve dvanáct a nejpozději šest hodin před každým vplutím do oblasti upravené předpisy;
b) týdenní úlovky. Toto hlášení musí být předáno poprvé nejpozději koncem sedmého dne po vplutí do oblasti upravené předpisy; pokud rybolov trvá déle než sedm dní, plavidlo musí oznámit nejpozději v pondělí úlovky získané v oblasti upravené předpisy během předcházejícího týdne, který skončil v neděli o půlnoci;
c) množství nacházející se na plavidle při odplutí z oblasti upravené předpisy. Hlášení musí být předáno nejdříve osm a nejpozději šest hodin před každým odplutím z oblasti upravené předpisy. Musí případně obsahovat počet dní rybolovu a úlovky získané v oblasti upravené předpisy;
d) množství naložené a vyložené při každé překládce ryb uskutečněné v době pobytu plavidla v oblasti upravené předpisy. Toto hlášení musí být předáno nejpozději dvacet čtyři hodin po skončení překládky.
2. Každý členský stát zasílá elektronickou cestou hlášení o úlovcích na sekretariát NEAFC ihned po jejich obdržení.
3. Hlášení o úlovcích jsou předávány příslušným orgánům členského státu a ty je předávají sekretariátu NEAFC. [5]
4. Údaje obsažené ve zprávách o úlovcích jsou členskými státy zaneseny do databáze podle čl. 19 odst. 2 nařízení (EHS) č. 2847/93.
5. Prováděcí pravidla k tomuto článku a zejména formát a specifikace pro předávání zpráv, výše uvedené v odstavci 3, se stanoví postupem podle čl. 29 odst. 2.
Článek 7
Celkové ohlašování úlovků a intenzity rybolovu
1. Členské státy informují Komisi elektronickou cestou do 15. každého měsíce o množství zdrojů podle odstavce 3 ulovených v oblasti upravené předpisy, která byla vyložena nebo přeložena během předcházejícího měsíce.
2. Bez ohledu na čl. 3 odst. 2, se toto ohlašování týká také řízených zdrojů ulovených v oblasti úmluvy spadající pod jurisdikci členských států, aniž je dotčen článek 15 nařízení (EHS) č. 2847/93.
3. Seznam zdrojů uvedených v odstavci 1 stejně jako formát pro předávání údajů se stanoví postupem podle čl. 29 odst. 2.
Článek 8 [6]
Systém satelitního sledování plavidel (VMS)
Členské státy zajistí, aby údaje ze systému satelitního sledování plavidel (VMS) o plavidlech, plujících pod jejich vlajkou, která loví v oblasti upravené předpisy, byly předány elektronickou cestou sekretariátu NEAFC v reálném čase, v souladu s formátem a specifikací stanovenými postupem podle čl. 29 odst. 2.
Článek 9
Překládka
Rybářská plavidla Společenství provádějí překládku v oblasti upravené předpisy pouze v případě, že byla předběžně zmocněna příslušnými orgány členského státu, pod jehož vlajkou plují a v němž jsou zapsána.
KAPITOLA 2
INSPEKČNÍ POSTUPY
Článek 10 [7]
Základní pravidla pro inspekci a sledování
1. Členské státy, jejichž rybářská plavidla jsou oprávněna lovit v oblasti upravené předpisy, jmenují do systému inspektory pověřené provádět sledování a inspekce.
2. Každý členský stát přijme nutná opatření, aby inspektoři NEAFC mohli provádět inspekce na palubách plavidel plujících pod jejich státní vlajkou.
3. Každý členský stát zajistí, aby inspekce prováděné jeho inspektory nebyly vedeny diskriminujícím způsobem a aby byly v souladu se systémem. Počet inspekcí je stanoven podle velikosti loďstva smluvních stran přítomných v oblasti upravené předpisy v závislosti na době, po kterou tato loďstva v oblasti setrvají.
4. Komise může též jmenovat inspektory Společenství do systému.
Článek 11 [8]
Inspekční prostředky
1. Členské státy nebo, v souladu s čl. 10 odst. 4, Komise, dávají svým inspektorům k dispozici dostatečné prostředky, které jim umožní plnit povinnosti sledování a inspekce. Z tohoto důvodu určí do systému inspekční plavidla a letadla.
2. Komise koordinuje činnosti týkající se sledování a inspekce Společenství. Za tímto účelem může, se souhlasem dotyčných členských států, sestavit společné operační programy sledování a inspekce, které umožní Společenství plnit povinnosti dohodnuté v rámci systému. Členské státy, jejichž plavidla se účastní rybolovu řízených zdrojů, přijmou vhodná opatření, aby usnadnily provádění těchto programů, zejména pokud jde o zajištění potřebných lidských a materiálových zdrojů a doby a oblastí, kde mají být vynaloženy.
3. Členské státy sdělí Komisi nejpozději 1. ledna 2000 jména inspektorů a inspekčních plavidel a informace týkající se letadel, které hodlají zařadit do systému během následujícího roku. Na základě těchto údajů stanoví Komise ve spolupráci s členskými státy předběžný plán účasti Společenství na systému pro uvažovaný kalendářní rok a odešle jej sekretariátu NEAFC a členským státům.
4. V rámci zavedení společných operačních programů dozoru a inspekce zajistí Komise, aby bylo jedno inspekční plavidlo některého členského státu přítomno v oblasti upravené předpisy nebo aby byla uzavřena dohoda s některou jinou smluvní stranou na zabezpečení přítomnosti jednoho inspekčního plavidla, pokud v oblasti řízených zdrojů provádí rybolovnou činnost více než deset rybářských plavidel Společenství.
5. Členské státy zajistí, aby každé plavidlo zařazené do systému mající na palubě inspektory a každé pomocné plavidlo mělo vyvěšenou zvláštní vlajku nebo praporek na znamení, že inspektoři provádějí inspekci v rámci systému. Letadla zařazená do systému musejí mít jasně viditelně vyznačenou jejich mezinárodní rádiovou volací značku. Formát zvláštní vlajky nebo praporku se stanoví postupem podle čl. 29 odst. 2.
6. Každý členský stát oznamuje Komisi elektronickou cestou datum a hodinu, začátku a konce činnosti inspekčních plavidel a letadel v podobě, která se stanoví postupem podle čl. 29 odst. 2.
Článek 12
Inspektoři NEAFC
1. Členské státy nebo v souladu s čl. 10 odst. 4 Komise vystaví každému inspektorovi zvláštní průkaz totožnosti. Každý inspektor jej musí nosit u sebe a prokázat se jím při vstupu na palubu rybářského plavidla. Formát zvláštního průkazu totožnosti je stanoven podle čl. 29 odst. 2.
2. Členské státy a Komise zajistí, aby inspektoři plnili své povinnosti v souladu s pravidly stanovenými systémem. Inspektoři jsou operativně řízeni příslušnými orgány a odpovídají se jim ze svých činů.
Článek 13
Postup při sledování
1. Inspektoři NEAFC uskutečňují sledování na základě pozorování rybářských plavidel z plavidla nebo letadla přiděleného do systému. Zapisují své závěry do zprávy z pozorování, jejíž forma se stanoví postupem podle čl. 29 odst. 2, a předávají ji příslušným orgánům.
2. Členské státy předávají bezodkladně elektronickou cestou zprávu z pozorování státu vlajky nebo orgánům stanoveným tímto státem — notifikovaným sekretariátem NEAFC, sekretariátu NEAFC a Komisi. Na žádost státu vlajky mu též předává originál každé zprávy z pozorování a případné fotografie.
Článek 14
Inspekční postup
1. Členské státy a Komise zajistí, aby jejich inspektoři NEAFC:
a) nevstupovali na plavidlo, aniž by to předem rádiem ohlásili plavidlu nebo aniž by plavidlo obdrželo příslušný signál v mezinárodním signálním kódu obsahující údaje o inspekčním týmu;
b) nenařizovali plavidlu, na jehož palubu právě chtějí vstoupit, aby zastavilo nebo manévrovalo během rybolovu, ponořování lovného zařízení do vody nebo jeho vytahování. Inspektoři však mohou přikázat přerušení nebo pozastavení ponoření lovného zařízení do vody poté, co vstoupili na palubu, ale až po třiceti minutách po přijetí signálu;
c) dbali na to, aby délka inspekce nepřekročila čtyři hodiny nebo dobu nezbytně nutnou k vytažení sítí s úlovkem a jejich inspekci, trvá-li to déle. Pokud je zjištěno nějaké porušení předpisů, mohou inspektoři zůstat na plavidle po dobu nutnou ke splnění svého úkolu uvedeného v čl. 16 odst. 1 písm. b). Ve zvláštních případech, vzhledem k velikosti rybářského plavidla či množství úlovků na plavidle, však může délka inspekce překročit výše uvedené časové lhůty. V tomto případě nesmějí inspektoři setrvat na plavidle po dobu delší než je doba nutná k dokončení inspekce. Důvody, pro která byla překročena běžná lhůta, musejí být zaznamenány v inspekční zprávě;
d) nebránili veliteli spojit se s příslušnými orgány státu vlajky během vstupu na plavidlo a během inspekce;
e) manévrovali v bezpečné vzdálenosti od rybářského plavidla v souladu s námořními pravidly;
f) se vyhýbali použití síly, kromě případů, kdy je to nutné z hlediska zajištění jejich bezpečnosti. Při provádění inspekcí rybářských plavidel nenosí inspektoři střelné zbraně;
g) vedli inspekci způsobem, který bude plavidlo co nejméně rušit a obtěžovat při jeho činnost a úlovcích;
h) sestavili inspekční zprávu postupem podle čl. 29 odst. 2 a předali ji příslušným orgánům.
2. Inspektoři jsou oprávněni prohlížet všechny plochy, paluby a prostory rybářského plavidla, úlovky (zpracované či nikoli), sítě a ostatní lovná zařízení, vybavení, jakož i veškeré doklady pokládané za nezbytné k prověření dodržování opatření na zachování stanovených NEAFC, a pokládat otázky veliteli nebo osobě, kterou velitel určí.
3. Při inspekci mohou inspektoři požadovat od velitele veškerou potřebnou pomoc. Velitel se může vyjádřit k inspekční zprávě, která musí být podepsána inspektory po dokončení inspekce. Jedna kopie inspekční zprávy musí být předána veliteli rybářského plavidla.
4. Členské státy zajistí, aby v inspekční skupině byly maximálně dva inspektoři NEAFC.
Článek 15
Povinnosti velitelů plavidel během inspekce
Velitelé rybářských plavidel Společenství, na která vstoupili inspektoři a je na nich prováděna inspekce:
a) usnadňují bezpečný a účinný vstup na plavidlo;
b) spolupracují a pomáhají při inspekci na plavidle vedené v souladu s postupem podle tohoto nařízení, nebrání inspektorům NEAFC při plnění jejich úkolů, nesnaží se je zastrašit ani jim nečiní potíže při výkonu jejich funkce a zajišťují jejich bezpečnost;
c) umožňují inspektorům spojit se s orgány státu jejich vlajky a státu provádějícího inspekci;
d) umožňují přístup k plochám, palubám a prostorům plavidla, úlovkům (zpracovaným či nikoli), sítím a ostatnímu lovnému zařízení, vybavení i veškerým patřičným dokladům;
e) poskytnou inspektorům odpovídající prostředky, včetně stravy a ubytování je-li to nutné, pokud setrvávají na plavidle v souladu s čl. 18 odst. 3;
f) umožňují, aby inspektoři bezpečně opustili plavidlo.
Článek 16
Postup při zjištění porušení předpisů
1. Má-li inspektor NEAFC důvodné podezření, že rybářské plavidlo vykonává činnost, která není v souladu s opatřeními na zachování zdrojů přijatými NEAFC, musí:
a) zaznamenat porušení předpisů do inspekční zprávy;
b) přijmout nutná opatření k zabezpečení a zajištění důkazů. Identifikační označení musí být připevněno na každé části lovného zařízení, u něhož bylo v průběhu inspekce zjištěno pou žití proti přijatým opatřením;
c) pokusit se okamžitě navázat spojení s inspektorem nebo s ustanovenými orgány státu, pod jehož vlajkou plavidlo podrobené inspekci pluje;
d) předat bezodkladně inspekční zprávu příslušným úřadům.
2. Členský stát vykonávající inspekci nebo případně Komise sdělí, je-li to možné během pracovního dne následujícího po začátku inspekce, podrobnosti porušení předpisů spáchaného plavidlem podrobeného inspekci státu vlajky a Komisi.
3. Členský stát vykonávající inspekci předává originál inspekční zprávy spolu s doklady Komisi, a ta je předává příslušným orgánům státu, pod jehož vlajkou plavidlo podrobené inspekci pluje, s kopií na sekretariát NEAFC.
Článek 17
Vyšetření porušení předpisů
1. Pokud je členský stát upozorněn jinou smluvní stranou nebo jiným členským státem na porušení předpisů plavidlem, které pluje pod jeho vlajkou, snaží se rychle, v souladu se svým právním řádem, získat a prověřit důkazy, vést všechna vyšetřování, která jsou nutná k dalším krokům podniknutým v důsledku porušení předpisů, a je-li to možné provést inspekci plavidla.
2. Každý členský stát stanoví příslušné orgány pověřené k tomu, aby přijímaly důkazy o porušení předpisů, a sdělí Komisi jejich adresy.
Článek 18
Zvláštní postup při zjištění závažného porušení předpisů
1. Má-li inspektor NEAFC důvodné podezření, že se plavidlo dopustilo závažného porušení předpisů, informuje o tom bezodkladně stát vlajky, jeho orgány, Komisi a sekretariát NEAFC.
2. Inspektoři přijímají nutná opatření k zabezpečení a zajištění důkazů, přičemž se snaží, pokud je to možné, co nejméně zasahovat a omezovat rybolovnou činnost.
3. Inspektoři mohou setrvat na rybářském plavidle po dobu nutnou k tomu, aby poskytly řádně zmocněnému inspektorovi údaje o porušení předpisů nebo do chvíle než obdrží odpověď od státu vlajky, ve které je tento stát požádá, aby opustili rybářské plavidlo.
4. Členský stát vykonávající inspekci rozhodne se souhlasem státu vlajky, zda inspektor zůstane na palubě při změně kursu plavidla. Členský stát vykonávající inspekci rozhodne současně, zda bude inspektor NEAFC přítomen hloubkové inspekci plavidla v přístavu. Bezodkladně informuje Komisi o svých rozhodnutích přijatých v souladu s tímto odstavcem.
Článek 19
Vyšetření závažných porušení předpisů
1. Jsou-li příslušné orgány členského státu vlajky informovány inspektorem NEAFC, že některé rybářské plavidlo plující se pod jeho vlajkou je podezřelé ze závažného porušení předpisů, nebo je-li o tom informována Komise, tyto příslušné orgány nebo Komise si ihned vzájemně předají uvedené informace.
2. Po obdržení informací uvedených v odstavci 1 zajistí členský stát vlajky, aby byla na plavidle provedena inspekce řádně zmocněným inspektorem do sedmdesáti dvou hodin.
3. Řádně zmocněný inspektor vstoupí na palubu uvedeného rybářského plavidla a prozkoumá důkazy domnělého závažného porušení předpisů, zjištěného inspektorem NEAFC a v co nejkratší době předá příslušným orgánům členského státu vlajky a Komisi závěry svého šetření.
4. Po úředním oznámení závěrů a pokud je domnělé porušení předpisů závažné, příslušný orgán členského státu, pod jehož vlajkou plavidlo podrobené inspekci pluje, pokud to vyžaduje situace, do dvaceti čtyř hodin, nařídí buď sám nebo pověří řádně zmocněného inspektora, aby nařídil plavidlu plout do stanoveného přístavu.
V případě změny kursu učiní řádně zmocněný inspektor veškerá nutná opatření k zabezpečení a zajištění důkazů.
5. Po příjezdu do stanoveného přístavu je na plavidle podezřelého ze závažného porušení předpisů provedena hloubková inspekce orgány členského státu vlajky a za přítomnosti inspektora NEAFC kterékoli jiné smluvní strany, která si přeje se zúčastnit.
Členský stát vlajky informuje bezodkladně Komisi o výsledcích hloubkové inspekce a o opatřeních, která přijal v souvislosti s porušením práva.
6. Pokud příslušný orgán státu vlajky nenařídí změnu kursu směrem k přístavu, sdělí bezodkladně Komisi důvody svého rozhodnutí. Komise sdělí včas toto rozhodnutí a jeho zdůvodnění sekretariátu NEAFC.
7. Prováděcí pravidla k tomuto článku se stanoví postupem podle čl. 29 odst. 2.
Článek 20
Přijetí inspekční zprávy
1. Každý členský stát přikládá zprávám vypracovaným inspektory NEAFC ostatních smluvních stran a ostatních členských států stejnou váhu jako zprávám vypracovaným jeho vlastními inspektory.
2. Každý členský stát spolupracuje s uvedenými smluvními stranami, aby v souladu se svým právním řádem usnadnil soudní nebo jiného stíhání, které vyplývá ze zprávy předložené inspektorem v rámci systému.
Článek 21
Zpráva o porušení předpisů
1. Každý členský stát předává Komisi nejpozději 15. září každého roku za předcházející kalendářní rok zprávu obsahují údaje o pokroku v řízení týkajícího se oznámeného jednání proti opatřením na zachování zdrojů stanoveným NEACF. Každoročně se sestavuje seznam případů porušení předpisů do doby, než je přijato konečné rozhodnutí v souladu s příslušnými ustanoveními vnitrostátního práva.
2. Zpráva upřesňuje stav pokroku v řízení (např. nedokončené případy, v odvolání, v šetření, atd.), obsahuje popis sankcí a pokut (tzn. výši pokut, hodnotu zabavených ryb a/nebo zařízení, písemná upozornění, atd.) a uvádí zdůvodnění v případě, že nebyly podniknuty žádné kroky.
Článek 22
Zpráva o inspekční činnosti
Každý členský stát sdělí Komisi nejpozději do 15. září každého roku za předcházející kalendářní rok:
a) počet inspekcí uskutečněných v rámci systému, s upřesněním počtu inspekcí na plavidlech jednotlivých smluvních stran, a v případě porušení předpisů datum a polohu inspekce uvedeného plavidla a podstatu domnělého porušení předpisů;
b) počet letových hodin při dozoru NEAFC, počet pozorování a počet zpráv o sledování, které byly sepsány, a opatření přijatá na základě těchto zpráv.
HLAVA II
PROVÁDĚNÍ PROGRAMU NA PODPORU DODRŽOVÁNÍ PRAVIDEL PLAVIDLY, KTERÉ PLUJÍ POD VLAJKOU ZEMÍ NESMLUVNÍCH STRAN NEAFC
Článek 23
Předávání zpráv z pozorování
1. Obdrží-li členský stát, ze kterého pochází inspektor, zprávu z pozorování nad plavidlem nesmluvní strany, kterou vypracoval inspektor NEAFC, předá ji bezodkladně sekretariátu NEAFC a Komisi a, pokud je to možné, plavidlu s informací, že údaje budou předány státu vlajky.
2. Komise ihned informuje všechny členské státy o každé zprávě z pozorování, kterou ji oznámí sekretariát NEAFC nebo některá jiná smluvní strana.
Článek 24
Překládka
Rybářským plavidlům Společenství je zakázáno přijímat překládky ryb z plavidla nesmluvní strany.
Článek 25
Kontrola rybolovu plavidel, plujících pod vlajkou nesmluvní strany
1. Členské státy zajistí, aby na každém plavidlu nesmluvní strany, které vstupuje do určeného přístavu ve smyslu čl. 28 písm. e) odst. 2 nařízení (EHS) č. 2847/93, byla provedena inspekce příslušnými orgány. Dokud tato inspekce neskončí, je vykládka a/nebo překládka úlovků z plavidla zakázána.
2. Jestliže po dokončení inspekce uvedou příslušné orgány, že plavidlo nesmluvní strany má na palubě zdroje, které podléhají doporučení NEAFC převedeného do práva Společenství, uvedený členský stát zakáže jejich vykládku a/nebo překládku.
3. Tento zákaz se však neuplatní, pokud velitel plavidla podrobeného inspekci nebo jeho zástupce prokáže ke spokojenosti příslušného orgánu dotyčného členského státu, že:
a) úlovky na plavidle byly získány mimo oblast upravenou předpisy; nebo že
b) úlovky na plavidle byly získány v souladu s ochrannými opatřeními Společenství.
Článek 26
Postup po inspekci
1. Členské státy oznamují Komisi bezodkladně výsledky každé inspekce a případně každý zákaz vykládky a/nebo překládky vyplývající z uvedené inspekce.
2. Komise předává tyto informace ihned sekretariátu NEAFC a jakmile je to možné státu, pod jehož vlajkou plavidlo podrobené inspekci pluje.
HLAVA III
ZÁVĚREČNÁ USTANOVENÍ
Článek 27
Důvěrnost
Nad rámec povinností uvedených v článku 37 nařízení (EHS) č. 2847/93 dodržují členské státy a Komise pravidla důvěrnosti stanovená v souladu s postupem uvedeným v čl. 29 odst. 2.
Článek 28
Prováděcí pravidla nutná k tomuto nařízení pokud jde o čl. 2 odst. 3, čl. 4 odst. 3, čl. 5 odst. 3, čl. 6 odst. 5, čl. 7 odst. 3, čl. 8, čl. 11 odst. 5 a 6, čl. 12 odst. 1, čl. 13 odst. 1, čl. 14 odst. 1 písm. h), čl. 19 odst. 7 a čl. 27 se stanoví řídícím postupem podle čl. 29 odst. 2.
Článek 29
1. Komisi je nápomocen Řídící výbor pro rybolov a akvakulturu (dále jen "výbor").
2. V případě odkazu na tento odstavec se použijí články 4 a 7 rozhodnutí 1999/468/ES. Doba uvedená v čl. 4 odst. 3 rozhodnutí 1999/468/ES je stanovena na jeden měsíc.
3. Výbor přijme svou jednací řád.
Článek 30
Vstup v platnost
Toto nařízení vstupuje v platnost sedmým dnem po vyhlášení v Úředním věstníku Evropských společenství.
Ustanovení uvedená v čl. 6 odst. 2 a 3 a v článcích 8, 10 a 11 zůstávají v platnosti na ad hoc základě do dne 31. prosince 2000. Nejpozději do dne 30. září 2000 předloží Komise návrhy konečného postupu. Rada, která vychází z postupu uvedeného v článku 37 Smlouvy, přijme nutná opatření nejpozději 31. prosince 2000.
Toto nařízení je závazné v celém rozsahu a přímo použitelné ve všech členských státech.
Rozhodnutí Komise
ze dne 16. prosince 1999,
kterým se stanovují ekologická kritéria pro udělení ekoznačky Společenství chladničkám
(oznámeno pod číslem K(1999) 4522)
(Text s významem pro EHP)
(2000/40/ES)
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (EHS) č. 880/92 ze dne 23. března 1992 o systému Společenství pro udělování ekoznačky [1], a zejména na čl. 5 odst. 1 druhý pododstavec uvedeného nařízení,
vzhledem k těmto důvodům: (1) Vzhledem k tomu, že čl. 5 odst. 1 první pododstavec nařízení Rady (EHS) č. 880/92 stanovuje, že podmínky pro udělování ekoznačky jsou definovány podle skupin výrobků;
(2) Vzhledem k tomu, že čl. 10 odst. 2 nařízení Rady (EHS) č. 880/92 stanovuje, že úspěchy dosažené v oblasti ochrany životního prostředí výrobku se posuzují podle zvláštních kritérií pro skupiny výrobků;
(3) Vzhledem k tomu, že je vhodné stanovit kritéria pro zkušební metody a klasifikaci spotřeby energie podle směrnice Komise 94/2/ES ze dne 21. ledna 1994, kterou se provádí směrnice Rady 92/75/EHS pokud jde o uvádění spotřeby energie na energetických štítcích elektrických chladniček a mrazniček pro domácnost a jejich kombinací [2], jakož i přizpůsobit požadavky na spotřebu energie technologické inovaci a vývoji trhu;
(4) Vzhledem k tomu, že rozhodnutím 96/703/ES [3] Komise stanovila ekologická kritéria pro udělování ekoznačky Společenství chladničkám, jejichž platnost, podle článku 3 uvedeného rozhodnutí končí dnem 27. listopadu 1999;
(5) Vzhledem k tomu, že je vhodné přijmout nové rozhodnutí stanovující ekologická kritéria pro tuto skupinu výrobků, aby se výrobcům a dovozcům chladniček umožnila účast v systému Společenství udělování ekoznačky;
(6) Vzhledem k tomu, že v souladu s článkem 6 nařízení (EHS) č. 880/92 Komise konzultovala hlavní zájmové skupiny v rámci konzultačního fóra;
(7) Vzhledem k tomu, že opatření tohoto rozhodnutí jsou v souladu se stanoviskem výboru zřízeného podle článku 7 nařízení (EHS) č. 880/92,
PŘIJALA TOTO ROZHODNUTÍ:
Článek 1
Skupinou výrobků "chladničky" (dále jen "skupina výrobků") se rozumějí:
elektrické chladničky pro domácnost, zařízení na uchovávání mražených potravin, mrazáky a jejich kombinace; všechny tyto spotřebiče jsou napájeny ze sítě.
Spotřebiče, které mohou být napájeny i z jiných zdrojů energie, např. baterie, jsou z tohoto rozhodnutí vyňaty.
Článek 2
Úspěchy dosažené v oblasti ochrany životního prostředí a vhodnost skupiny výrobků k použití se posuzují podle zvláštních ekologických kritérií uvedených v příloze tohoto rozhodnutí.
Článek 3
Definice skupiny výrobků a pro ni stanovená kritéria jsou platné ode dne oznámení tohoto rozhodnutí do 1. prosince 2002. Jestliže se však do 1. prosince 2002 nepřijme nové rozhodnutí o definici a kritériích pro tuto skupinu výrobků, skončí tato doba platnosti buď dnem 1. prosince 2003 nebo datem přijetí nového rozhodnutí, dojde-li k němu dříve.
Článek 4
Pro správní účely se této skupině výrobků přiděluje kód "012".
Článek 5
Toto rozhodnutí je určeno členským státům.
Rozhodnutí Komise
ze dne 3. května 2000,
kterým se nahrazuje rozhodnutí 94/3/ES, kterým se stanoví seznam odpadů podle čl. 1 písm. a) směrnice Rady 75/442/EHS o odpadech, a rozhodnutí Rady 94/904/ES, kterým se stanoví seznam nebezpečných odpadů ve smyslu čl. 1 odst. 4 směrnice Rady 91/689/EHS o nebezpečných odpadech
(oznámeno pod číslem K(2000) 1147)
(Text s významem pro EHP)
(2000/532/ES)
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na směrnici Rady 75/442/EHS ze dne 15. července 1975 o odpadech [1] ve znění směrnice 91/156/EHS [2], a zejména na čl. 1 písm. a) uvedené směrnice,
s ohledem na směrnici Rady 91/689/EHS ze dne 12. prosince 1991 o nebezpečných odpadech [3], a zejména na čl. 1 odst. 4 druhou odrážku uvedené směrnice,
vzhledem k těmto důvodům:
(1) Několik členských států oznámilo řadu kategorií odpadů, které pokládají za odpad vykazující jednu nebo více vlastností uvedených v příloze III směrnice 91/689/EHS.
(2) Ustanovení čl. 1 odst. 4 směrnice 91/689/EHS požaduje, aby Komise oznámení od členských států přezkoumala z hlediska změny seznamu nebezpečných odpadů stanoveného rozhodnutím Rady 94/904/ES [4].
(3) Jakýkoli odpad uvedený na seznamu nebezpečných odpadů musí být rovněž začleněn do Evropského katalogu odpadů, který byl stanoven rozhodnutím Komise 94/3/ES [5]. S cílem zvýšit průhlednost seznamu a zjednodušení stávajících ustanovení je potřeba zavést jeden seznam Společenství, který seznam odpadů podle rozhodnutí 94/3/ES a seznam nebezpečných odpadů podle rozhodnutí 94/904/ES sjednotí.
(4) Komisi při tomto úkolu napomáhá výbor zřízený článkem 18 směrnice 75/442/EHS.
(5) Opatření stanovená v tomto rozhodnutí jsou v souladu se stanoviskem výše uvedeného výboru,
PŘIJALA TOTO ROZHODNUTÍ:
Článek 1
Přijímá se seznam uvedený v příloze tohoto rozhodnutí.
Článek 2
Za odpady klasifikované jako nebezpečné jsou pokládány odpady, které vykazují jednu nebo více vlastností uvedených v příloze III směrnice 91/689/EHS, a pokud jde o H3 až H8, H10 [6] a H11 této přílohy, jednu nebo více z následujících vlastností:
- bod vzplanutí ≤ 55 °C,
- jedna nebo více látek klasifikovaných [7] jako vysoce toxické o celkové koncentraci ≥ 0,1 %,
- jedna nebo více látek klasifikovaných jako toxické o celkové koncentraci ≥ 3 %,
- jedna nebo více látek klasifikovaných jako škodlivé o celkové koncentraci ≥ 25 %,
- jedna nebo více žíravých látek klasifikovaných jako R35 o celkové koncentraci ≥ 1 %,
- jedna nebo více žíravých látek klasifikovaných jako R34 o celkové koncentrac i≥ 5 %,
- jedna nebo více dráždivých látek klasifikovaných jako R41 o celkové koncentraci ≥ 10 %,
- jedna nebo více dráždivých látek klasifikovaných jako R36, R37, R38 o celkové koncentraci ≥ 20 %,
- jedna nebo více látek známých jako karcinogeny kategorie 1 nebo 2 o celkové koncentraci ≥ 0,1 %,
- jedna nebo více látek toxických pro reprodukci kategorie 1 nebo 2 klasifikovaných jako R60, R61 o celkové koncentraci ≥ 0,5 %,
- jedna nebo více látek toxických pro reprodukci kategorie 3 klasifikovaných jako R62, R63 o celkové koncentraci ≥ 5 %,
- jedna nebo více mutagenních látek kategorie 1 nebo 2 klasifikovaných jako R46 o celkové koncentraci ≥ 0,1 %,
- jedna nebo více mutagenních látek kategorie 3 klasifikovaných jako R40 o celkové koncentraci ≥ 1 %.
Článek 3
Členské státy mohou ve výjimečných případech rozhodnout, na základě průkazné dokumentace poskytnuté vhodnou formou držitelem odpadu, že specifický odpad uvedený v seznamu jako nebezpečný nevykazuje žádnou z vlastností uvedených v příloze III směrnice 91/689/EHS. Aniž je dotčen čl. 1 odst. 4 druhá odrážka směrnice 91/689/EHS, mohou členské státy ve výjimečných případech rozhodnout, že odpad uvedený v seznamu jako odpad neklasifikovaný jako nebezpečný vykazuje jednu nebo několik vlastností uvedených v příloze III směrnice 91/689/EHS. Všechna taková rozhodnutí přijatá členskými státy se každoročně sdělují Komisi. Komise musí tato rozhodnutí porovnat a přezkoumá, zda by se měl s ohledem na tato rozhodnutí seznam odpadů a nebezpečných odpadů Společenství pozměnit.
Článek 4
Členské státy přijmou opatření nezbytná k dosažení souladu s tímto rozhodnutím nejpozději do 1. ledna 2002.
Článek 5
Rozhodnutí 94/3/ES a rozhodnutí 94/904/ES se s účinkem od 1. ledna 2002 zrušují.
Článek 6
Toto rozhodnutí je určeno členským státům.
Rozhodnutí Rady
ze dne 28. září 2000
o uzavření Dohody mezi Evropským společenstvím a Norským královstvím o účasti Norska na práci Evropského monitorovacího centra pro drogy a drogovou závislost
(2000/602/ES)
RADA EVROPSKÉ UNIE,
s ohledem na Smlouvu o založení Evropského společenství, a zejména na článek 30 ve spojení s čl. 300 odst. 2 prvním pododstavcem druhou větou této smlouvy,
s ohledem na návrh Komise [1],
s ohledem na stanovisko Evropského parlamentu [2],
vzhledem k těmto důvodům:
(1) Nařízení Rady (EHS) č. 302/93 ze dne 8. února 1993 o zřízení Evropského monitorovacího centra pro drogy a drogovou závislost [3] stanoví v článku 13, že centrum je otevřeno k účasti i třetím zemím, které sdílejí zájmy Společenství a jeho členských států na uskutečňování cílů a práce centra.
(2) Dohoda mezi Společenstvím a Norskem o účasti Norska v Evropském monitorovacím centru pro drogy a drogovou závislost projednaná Komisí by proto měla být schválena jménem Evropského společenství,
ROZHODLA TAKTO:
Článek 1
Dohoda mezi Evropským společenstvím a Norským královstvím o účasti Norska na práci Evropského monitorovacího centra pro drogy a drogovou závislost se schvaluje jménem Společenství.
Znění dohody se připojuje k tomuto rozhodnutí.
Článek 2
Předseda Rady je oprávněn jmenovat osobu zmocněnou podepsat dohodu zavazující Společenství a provést diplomatickou nótou notifikaci stanovenou v článku 12 dohody [4].
Nařízení Komise (ES) č. 452/2000
ze dne 28. února 2000,
kterým se provádí nařízení Rady (ES) č. 530/1999 o strukturální statistice výdělků a nákladů práce s ohledem na hodnocení kvality statistiky nákladů práce
(Text s významem pro EHP)
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (ES) č. 530/1999 ze dne 9. března 1999 o strukturální statistice výdělků a nákladů práce [1], a zejména na článek 11 uvedeného nařízení,
vzhledem k těmto důvodům:
(1) V souladu s článkem 11 nařízení (ES) č. 530/1999 je třeba přijmout prováděcí opatření týkající se kritérií hodnocení kvality a obsahu zprávy o kvalitě.
(2) Opatření tohoto nařízení jsou v souladu se stanoviskem Výboru pro statistický program, zřízeného rozhodnutím Rady 89/382/EHS, Euratom [2],
PŘIJALA TOTO NAŘÍZENÍ:
Článek 1
Kritéria hodnocení kvality a obsah zprávy o kvalitě
Kritéria hodnocení kvality a obsah zprávy o kvalitě uvedené v článku 10 nařízení (ES) č. 530/1999 jsou stanoveny v příloze tohoto nařízení.
Článek 2
Vstup v platnost
Toto nařízení vstupuje v platnost dvacátým dnem po vyhlášení
Nařízení Komise (ES) č. 635/2000
ze dne 24. března 2000,
kterým se mění nařízení (ES) č. 2571/97 o prodeji másla za snížené ceny a o poskytování podpory pro smetanu, máslo a zahuštěné máslo určené k použití při výrobě cukrářských výrobků, zmrzliny a jiných potravin
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (EHS) č. 1255/1999 ze dne 17. května 1999 o společné organizaci trhu s mlékem a mléčnými výrobky [1], a zejména na články 10 a 15 uvedeného nařízení,
vzhledem k těmto důvodům:
(1) Nařízení Komise (ES) č. 2571/97 [2] naposledy pozměněné nařízením (ES) č. 494/1999 [3] stanoví v čl. 3 písm. a) možnost používat stopovací látky uvedené v příloze II uvedeného nařízení v dotyčných produktech za účelem provádění kontroly konečného použití těchto produktů. S ohledem na skutečnost, že některé stopovací látky se v rámci uvedeného režimu již po nějakou dobu nepoužívají a že příloha II uvedeného nařízení stanoví alternativní používání jiných stopovacích látek, je třeba v zájmu zjednodušení zrušit používání dotyčných stopovacích látek a umožnit, aby díky menšímu počtu těchto stopovacích látek byla zjednodušena i kontrola. Dotyčné stopovací látky jsou mimo jiné v současné době posuzovány na základě nových vědeckých poznatků.
(2) Opatření tohoto nařízení jsou v souladu se stanoviskem Řídícího výboru pro mléko a mléčné výrobky,
PŘIJALA TOTO NAŘÍZENÍ:
Článek 1
V příloze II nařízení (ES) č. 2571/97 se zrušuje bod V.
Článek 2
Toto nařízení vstupuje v platnost třetím dnem po vyhlášení
Nařízení Rady (ES) č. 1673/2000
ze dne 27. července 2000
o společné organizaci trhu se lnem a konopím pěstovanými na vlákno
RADA EVROPSKÉ UNIE
s ohledem na Smlouvu o založení Evropského společenství, a zejména na články 36 a 37 této smlouvy,
s ohledem na návrh Komise [1],
s ohledem na stanovisko Evropského parlamentu [2],
s ohledem na stanovisko Hospodářského a sociálního výboru [3],
s ohledem na stanovisko Výboru regionů [4],
vzhledem k těmto důvodům:
(1) Fungování a rozvoj společného trhu se zemědělskými produkty vyžadují současně vytvoření společné zemědělské politiky. Tato politika musí zahrnovat zejména společnou organizaci zemědělských trhů, jež může v závislosti na produktu nabývat různých forem.
(2) Cílem společné zemědělské politiky je dosažení cílů stanovených v článku 33 Smlouvy. V odvětví lnu a konopí pěstovaných na vlákno je nutné kromě ustanovení o platbách na plochu stanovených nařízením Rady (ES) č. 1251/1999 ze dne 17. května 1999 o režimu podpor pro producenty některých plodin na orné půdě [5] přijmout i opatření pro vnitřní trh, která zahrnují podpory pro první zpracovatele lněných a konopných stonků a zemědělce, kteří si nechávají stonky zpracovat na vlastní náklady.
(3) Za účelem zajistit skutečné zpracování lněných a konopných stonků by mělo být poskytování podpor závislé na určitých podmínkách, zejména na zavedení schvalování prvních zpracovatelů a na povinnosti těchto zpracovatelů uzavřít na stonky kupní smlouvu. Kromě toho je za účelem boje proti zneužití podpora pro zpracování poskytována pouze na základě zpracování stonků nebo na základě využití vláken na trhu, pokud si zemědělec nechal zpracovat stonky na vlastní náklady.
(4) Za účelem zabránit zneužívání finančních prostředků Společenství by měl být z podpory vyloučen každý první zpracovatel a každý zemědělec, u kterého se zjistí, že uměle vytvořil podmínky požadované pro získání podpory, aby získal a využil výhodu, která není v souladu s cíli režimu podpor pro zpracování stonků.
(5) S ohledem na zvláštnosti trhu s dlouhými a krátkými lněnými vlákny a konopnými vlákny by měla být podpora rozlišena v závislosti na každém z obou vyrobených typů vláken. Za účelem zajistit celkovou úroveň podpor, které umožní přežití tradiční výroby dlouhých lněných vláken v podmínkách odpovídajících nařízení Rady (EHS) č. 1308/70 ze dne 4. července 1970 o společné organizaci trhu se lnem a konopím [6], by se výše podpory měla postupně zvyšovat s ohledem na postupné snižování podpor na hektar poskytovaných producentům v rámci nařízení (ES) č. 1251/1999 a s ohledem na postupné rušení podpor pro krátká lněná vlákna. Pokud jde o krátká lněná vlákna a konopná vlákna, měla by být poskytnuta podpora, která umožní, aby během určitého období vznikla rovnováha mezi novými výrobky získanými z uvedených vláken a otevírajícími se potenciálními trhy. Za účelem podpořit výrobu krátkých lněných vláken a konopných vláken dobré jakosti by měla být stanovena maximální procentní sazba nečistot a pazdeří, jakož i přechodná ustanovení umožňující zpracovatelskému průmyslu přizpůsobit se tomuto požadavku.
(6) S ohledem na zvláštní postavení tradičního lnu v určitých oblastech Nizozemska, Belgie a Francie je nezbytné poskytovat na příslušné pěstební plochy dodatečnou přechodnou podporu pro první zpracovatele stonků.
(7) Za účelem zabránit podvodnému zvyšování množství majících nárok na podporu by měly členské státy tato množství omezit podle ploch, na jejichž stonky byly uzavřeny smlouvy o zpracování stonků nebo zpracovatelské závazky.
(8) Za účelem omezit výdaje vznikající při uplatňování tohoto nařízení by se měl pro každý typ vyrobeného vlákna zavést stabilizační mechanismus podle toho, zda se jedná o dlouhá nebo krátká lněná vlákna a konopná vlákna. Za účelem zajistit přiměřenou úroveň příslušných produkcí v každém členském státě by se mělo pro každý typ vláken stanovit maximální zaručené množství a rozdělit ho jednotlivým členským státům formou národních zaručených množství. Národní zaručená množství pro krátká lněná vlákna a konopná vlákna jsou však omezena na období nezbytné pro uplatnění nových výrobků na trhu. Národní zaručená množství se uplatní pro podporu pro zpracování a netýkají se režimu stanovenému nařízením (ES) č. 1251/1999. Národní zaručená množství jsou stanovena zejména s ohledem na nejaktuálnější průměry pěstitelských ploch přadného lnu a konopí, které jsou případně přizpůsobeny na základě jejich skutečně produktivního podílu a u kterých se také zohlední průměrný výnos vláken. Pro členské státy, jejichž současná produkce je nízká, by mělo být stanoveno společné množství, které se každý hospodářský rok znovu rozdělí, aby se produkce v těchto zemích přizpůsobila rozvoji. Za účelem umožnit každému členskému státu úpravu mezi množstvími vyrobených vláken je třeba stanovit podmínky převodu mezi národními zaručenými množstvími. Tento převod se uskuteční na základě koeficientu, který zaručí rozpočtovou rovnováhu.
(9) Producentské členské státy musí přijmout nezbytná opatření, aby zajistily řádné fungování opatření pro poskytování podpor. Kvůli lhůtám nezbytným pro zpracování veškerých stonků příslušného hospodářského roku se jako kontrolní opatření zavádí režim záloh na podporu.
(10) Všechna opatření v rámci režimu obchodu se třetími zeměmi musí umožnit upuštění od uplatňování všech množstevních omezení a od vybírání všech poplatků na vnějších hranicích Společenství. Za výjimečných okolností se však může tento postup ukázat jako nedostatečný. Za účelem ochrany trhu Společenství v takovýchto případech, které mohou vést k narušení trhu, musí mít Společenství možnost okamžitě přijmout všechna nezbytná opatření. Tato opatření musí být v souladu se závazky vyplývajícími z dohod WTO o zemědělství [7].
(11) Aby ilegální pěstování konopí nenarušilo fungování společné organizace trhu s konopím pěstovaným na vlákno, měla by být zavedena kontrola dovozů konopí a semen konopí, která zaručí, že příslušné produkty poskytují určité záruky, pokud jde o obsah tetrahydrokannabinolu. Mimo to musí být pro dovoz semen konopí, která nejsou určena k výsevu, zaveden režim kontrol, který předpokládá režim schvalování příslušných dovozců.
(12) S ohledem na vývoj trhů se lnem a konopím pěstovanými na vlákno si členské státy a Komise musí sdělovat informace nezbytné pro uplatňování tohoto nařízení.
(13) Opatření nezbytná k provedení tohoto nařízení by měla být přijata v souladu s rozhodnutím Rady 1999/468/ES ze dne 28. června 1999 o postupech pro výkon prováděcích pravomocí svěřených Komisi [8].
(14) Výdaje členských států v důsledku povinností vyplývajících z tohoto nařízení hradí Společenství v souladu s nařízením Rady (ES) č. 1258/1999 ze dne 17. května 1999 o financování společné zemědělské politiky [9].
(15) Společná organizace trhu se lnem a konopím definovaná nařízením (EHS) č. 1308/70 neodpovídá i přes několikanásobné změny zásadním přeměnám, které se v odvětví uskutečnily. Za těchto podmínek by výše uvedené nařízení (EHS) č. 1308/70 a nařízení Rady (EHS) č. 619/71 ze dne 22. března 1971, kterým se stanoví obecná pravidla pro poskytování podpory pro len a konopí [10], měla být zrušena. Nařízení Rady (EHS) č. 620/71 ze dne 22. března 1971, kterým se stanoví rámcové požadavky pro smlouvy o prodeji lněných a konopných stonků [11], nařízení Rady (EHS) č. 1172/71 ze dne 3. června 1971, kterým se stanoví (16) Obecná pravidla pro poskytování podpory soukromého skladování lněných a konopných vláken [12], nařízení Rady (EHS) č. 1430/82 ze dne 18. května 1982, kterým se stanoví omezení dovozu konopí a semen konopí a kterým se mění nařízení (EHS) č. 1308/70, pokud jde o konopí [13], nařízení Rady (EHS) č. 2059/84 ze dne 16. července 1984, kterým se stanoví obecná pravidla pro omezení dovozu konopí a semen konopí a kterým se mění nařízení (EHS) č. 619/71, pokud jde o konopí [14], která se zakládají na nařízení (EHS) č. 1308/70 a na nařízení (EHS) č. 619/71, se zrušují a nahrazují se novými ustanoveními tohoto nařízení.
(17) Přechod od ustanovení nařízení (EHS) č. 1308/70 k ustanovením tohoto nařízení by mohl působit obtíže, o nichž toto nařízení nepojednává. Za účelem připravenosti na tuto skutečnost by Komise měla přijmout nezbytná přechodná opatření. Komise by měla být rovněž oprávněna řešit určité praktické problémy.
(18) S ohledem na den vstupu v platnost tohoto nařízení je nezbytné přijmout pro hospodářský rok 2000/01 zvláštní opatření. Za tímto účelem by měl režim pro hospodářský rok 1999/2000 zůstat v platnosti do 30. června 2001. Komise by však měla stanovit výši podpor na základě disponibilních rozpočtových prostředků, jakmile budou spolehlivě odhadnuty příslušné plochy; částka určená na financování opatření na podporu využití lněného vlákna by měla být stanovena na nulu.
(19) Za účelem posouzení účinků nových opatření předloží Komise Evropskému parlamentu a Radě v roce 2003 zprávu o národních zaručených množstvích a maximální procentní sazbě nečistot a pazdeří a v roce 2005 zprávu o účincích podpory pro zpracování a doplňkové podpory na producenty a trhy,
PŘIJALA TOTO NAŘÍZENÍ:
Článek 1
1. Společná organizace trhu se lnem a konopím pěstovanými na vlákno zahrnuje režim vnitřního trhu a režim obchodu se třetími zeměmi. Vztahuje se na tyto produkty:
Kód KN | Název zboží |
5301 | Len surový nebo zpracovaný, avšak nespředený; lněná koudel a lněný odpad (včetně nitového odpadu a rozvlákněného materiálu) |
5302 | Konopí (Cannabis sativa L.) surové nebo zpracované, avšak nespředené; koudel a odpad z konopí (včetně nitového odpadu a rozvlákněného materiálu) | 2. Pro účely tohoto nařízení se rozumí:
a) "zemědělcem" zemědělec podle definice čl. 10 písm. a) nařízení Rady (ES) č. 1259/1999 ze dne 17. května 1999, kterým se stanoví společná pravidla pro režimy přímých podpor v rámci společné zemědělské politiky [15]; b) "schváleným prvním zpracovatelem" fyzická nebo právnická osoba, sdružení fyzických nebo právnických osob, bez ohledu na jeho právní statut podle vnitrostátních právních předpisů nebo statut jeho členů, které schválí příslušný orgán členského státu, na jehož území se zařízení na výrobu lněného nebo konopného vlákna nachází.
3. Toto nařízení se použije, aniž jsou dotčena opatření stanovená nařízením (ES) č. 1251/1999.
HLAVA I
Vnitřní trh
Článek 2
1. Zavádí se podpora pro zpracování lněných a konopných stonků pěstovaných na vlákno.
Podpora se poskytuje schválenému prvnímu zpracovateli v závislosti na množství vlákna, které bylo skutečně vyrobeno ze stonků, na něž byla uzavřena kupní smlouva se zemědělcem.
Platí ovšem tyto výjimky:
a) pokud je schválený první zpracovatel a zemědělec jedna a tatáž osoba, nahradí se kupní smlouva závazkem zúčastněné strany, že zpracování provede sama;
b) pokud stonky zůstanou ve vlastnictví zemědělce, který je nechá zpracovat na základě smlouvy s jiným schváleným prvním zpracovatelem a prokáže, že vyrobené vlákno prodal, podpora se poskytne zemědělci.
2. Žádná podpora není vyplacena schválenému prvnímu zpracovateli nebo zemědělci, pokud se zjistí, že požadované podmínky pro získání podpory vytvořili uměle, aby získali a využili výhodu, která není v souladu s cíli tohoto režimu.
3. Výše podpory pro zpracování se na jednu tunu vláken stanoví takto:
a) pro dlouhá lněná vlákna:
- 100 eur pro hospodářský rok 2001/02,
- 160 eur pro hospodářské roky 2002/03, 2003/04, 2004/05 a 2005/06,
- 200 eur od hospodářského roku 2006/07;
b) pro krátká lněná vlákna a konopná vlákna obsahující nanejvýše 7,5 % nečistot a pazdeří: 90 eur pro hospodářské roky 2001/02 až 2005/06.
Pro hospodářské roky 2001/02 až 2003/04 mohou členské státy s ohledem na tradiční možnosti odbytu rozhodnout o poskytnutí podpory také pro:
- krátká lněná vlákna s procentní sazbou nečistot a pazdeří v rozmezí od 7,5 % do 15 %,
- konopná vlákna s procentní sazbou nečistot a pazdeří v rozmezí od 7,5 % do 25 %.
V těchto případech poskytnou členské státy podporu pro množství, které se při základu 7,5 % nečistot a pazdeří maximálně rovná vyprodukovanému množství.
4. Množství vláken majících nárok na podporu jsou omezena podle ploch, na které byly uzavřeny smlouvy nebo zpracovatelské závazky uvedené v odstavci 1.
Limity uvedené v prvním pododstavci stanoví členské státy tak, aby byla dodržena národní zaručená množství uvedená v článku 3.
5. Na žádost schváleného prvního zpracovatele se v závislosti na vyrobeném množství vláken vyplácí záloha na podporu.
Článek 3
1. Pro dlouhá lněná vlákna se stanoví maximální zaručené množství ve výši 75250 tun na hospodářský rok a toto množství se rozdělí členským státům formou národních zaručených množství. Toto maximální zaručené množství se dělí takto:
- 13800 tun pro Belgii,
- 300 tun pro Německo,
- 50 tun pro Španělsko,
- 55800 tun pro Francii,
- 4800 tun pro Nizozemsko,
- 150 tun pro Rakousko,
- 50 tun pro Portugalsko,
- 200 tun pro Finsko,
- 50 tun pro Švédsko,
- 50 tun pro Spojené království.
2. Pro krátká lněná vlákna a konopná vlákna, pro která může být poskytnuta podpora, se stanoví maximální zaručené množství ve výši 135900 tun na hospodářský rok. Toto maximální zaručené množství se dělí takto:
a) formou národních zaručených množství těmto členským státům:
- 10350 tun pro Belgii,
- 12800 tun pro Německo,
- 20000 tun pro Španělsko,
- 61350 tun pro Francii,
- 5550 tun pro Nizozemsko,
- 2500 tun pro Rakousko,
- 1750 tun pro Portugalsko,
- 2250 tun pro Finsko,
- 2250 tun pro Švédsko,
- 12100 tun pro Spojené království;
b) 5000 tun se rozdělí formou národních zaručených množství na každý hospodářský rok mezi Dánsko, Řecko, Irsko, Itálii a Lucembursko. Uvedené rozdělení je stanoveno podle ploch, na které byla podle čl. 2 odst. 1 uzavřena smlouva nebo zpracovatelský závazek.
Národní zaručená množství pro krátká lněná vlákna a konopná vlákna snížená podle odstavce 5 tohoto článku nebudou od hospodářského roku 2006/07 uplatňována.
3. Pokud vlákna vyrobená v jednom členském státě pocházejí ze stonků vyprodukovaných v jiném členském státě, přičtou se příslušná množství vláken k národnímu zaručenému množství toho členského státu, v kterém byly stonky sklizeny. Podporu vyplatí ten členský stát, k jehož národnímu zaručenému množství je příslušné množství vláken připočteno.
4. Členské státy, které si to přejí, si mohou do 30. června 2001 jedenkrát vzájemně převést část jejich národních zaručených množství podle odstavce 1 nebo 2, případně upravených podle odstavce 5. V tomto případě to oznámí Komisi, která o tom uvědomí ostatní členské státy.
5. Každý členský stát může převést část svého národního zaručeného množství uvedeného v odstavci 1 do svého národního zaručeného množství uvedeného v odstavci 2 nebo naopak.
Převody podle prvního pododstavce platí jako protihodnota jedné tuny dlouhých lněných vláken za 2,2 tuny krátkých lněných vláken a konopných vláken.
Podpora pro zpracování se poskytuje nejvýše pro každé z množství uvedených v odstavci 1 nebo odstavci 2, přizpůsobených v souladu s prvním a druhým pododstavcem tohoto odstavce a také v souladu s odstavcem 4.
Článek 4
Až do hospodářského roku 2005/06 se pro pěstební plochy lnu, které se nacházejí v zónách I a II uvedených v příloze a jejichž produkce stonků je předmětem
- kupní smlouvy nebo závazku podle čl. 2 odst. 1 a
- podpory pro zpracování na dlouhá lněná vlákna,
poskytuje schválenému prvnímu zpracovateli doplňková podpora.
Výše doplňkové podpory pro len činí 120 eur na hektar v zóně I a 50 eur na hektar v zóně II.
HLAVA II
Obchod se třetími zeměmi
Článek 5
1. Tento článek se použije, aniž jsou dotčena přísnější opatření přijatá členskými státy v souladu se smlouvou a v souladu se závazky vyplývajícími z dohod WTO o zemědělství.
2. Pro dovoz konopí ze třetích zemí je nezbytné osvědčení, přičemž musí být splněny tyto podmínky:
- surové konopí kódu KN musí splňovat podmínky stanovené v článku 5a nařízení (ES) č. 1251/1999,
- u semen odrůd konopí kódu KN určených k výsevu musí být prokázáno, že obsah tetrahydrokannabinolu nepřesahuje hodnotu stanovenou podle článku 5a nařízení (ES) č. 1251/1999,
- semena konopí kódu KN, která nejsou určena k výsevu, mohou dovážet pouze dovozci schválení členským státem, aby se zajistilo, že tato semena nebudou určena k výsevu.
Každý dovoz produktů uvedených v první a druhé odrážce do Společenství musí být podroben kontrole, která ověří dodržování požadavků tohoto článku.
Článek 6
Pokud toto nařízení nebo ustanovení přijatá podle tohoto nařízení nestanoví jinak, je v obchodu se třetími zeměmi zakázáno:
- vybírání jakýchkoli poplatků s účinkem rovnocenným clu,
- uplatňování jakýchkoli množstevních omezení nebo opatření s rovnocenným účinkem.
Článek 7
1. Pokud je v důsledku dovozu nebo vývozu trh Společenství s jedním nebo více produkty uvedenými v čl. 1 odst. 1 vážně narušen nebo hrozí-li, že bude vážně narušen, a tím budou ohroženy cíle stanovené v článku 33 Smlouvy, mohou být pro obchod se třetími zeměmi přijímána vhodná opatření po dobu, po kterou toto narušení nebo jeho hrozba trvá.
Rada na návrh Komise kvalifikovanou většinou stanoví obecná prováděcí pravidla k tomuto odstavci a určí, v jakých případech a v rámci jakých mezí mohou členské státy přijmout ochranná opatření.
2. Pokud nastane situace uvedená v odstavci 1, rozhodne Komise na žádost členského státu nebo z vlastního podnětu o nezbytných opatřeních, která jsou sdělena členským státům a která jsou okamžitě použitelná. Pokud členský stát předloží Komisi žádost, Komise o ní rozhodne do tří pracovních dnů od jejího obdržení.
3. Opatření, o kterém rozhodne Komise, může kterýkoli členský stát do tří pracovních dnů ode dne jeho sdělení předložit Radě k přezkoumání. Rada se sejde neprodleně. Kvalifikovanou většinou může dotyčné opatření změnit nebo zrušit do jednoho měsíce ode dne, kdy jí bylo předloženo.
4. Tento článek se použije v souladu se závazky vyplývajícími z dohod uzavřených podle čl. 300 odst. 2 Smlouvy.
HLAVA III
Obecná ustanovení
Článek 8
Pokud toto nařízení nestanoví jinak, vztahují se na produkci produktů uvedených v čl. 1 odst. 1 tohoto nařízení a obchod s nimi články 87, 88 a 89 Smlouvy.
Článek 9
Opatření nezbytná pro provádění tohoto nařízení, pokud jde o níže uvedené náležitosti, se přijmou řídícím postupem stanoveným v čl. 10 odst. 2. Zejména se jedná o:
- podmínky pro schválení prvních zpracovatelů,
- podmínky, které by měli schválení první zpracovatelé dodržovat, pokud jde o smlouvy o koupi a prodeji a závazky podle čl. 2 odst. 1,
- podmínky, které by měli dodržovat zemědělci v případě uvedeném v čl. 2 odst. 1 písm. b),
- kritéria, která by měla být dodržována jednak u dlouhých lněných vláken a jednak u krátkých lněných vláken a konopných vláken,
- způsoby výpočtu množství majících nárok na podporu v případech uvedených ve druhém pododstavci čl. 2 odst. 3 písm. b),
- podmínky pro poskytnutí podpory a zálohy a zejména důkazy o zpracování stonků,
- podmínky, které musí být dodrženy při stanovení limitů podle čl. 2 odst. 4,
- rozdělení množství 5000 tun uvedeného v čl. 3 odst. 2 písm. b),
- podmínky pro převod národních zaručených množství podle čl. 3 odst. 5,
- podmínky pro poskytování doplňkových podpor uvedených v článku 4.
Tato opatření se mohou kromě toho týkat všech kontrolních opatření, která se provádějí na ochranu finančních zájmů Společenství proti podvodům a jiným nesrovnalostem.
Článek 10
1. Komisi je nápomocen Řídící výbor pro len a konopí (dále jen "výbor").
2. V případě odkazů na tento odstavec se použijí články 4 a 7 rozhodnutí 1999/468/ES.
Období uvedené v čl. 4 odst. 3 rozhodnutí 1999/468/ES se stanoví v délce jednoho měsíce.
3. Výbor se může zabývat jakoukoliv jinou otázkou, kterou mu k posouzení předloží jeho předseda buď z vlastního podnětu, nebo na žádost zástupce některého členského státu.
4. Výbor přijme svůj jednací řád.
Článek 11
Nařízení (ES) č. 1258/1999 a jeho prováděcí ustanovení se vztahují na produkty uvedené v čl. 1 odst. 1 tohoto nařízení.
HLAVA IV
Přechodná a závěrečná ustanovení
Článek 12
1. Pro hospodářský rok 2000/01 se částky podpory pro len a konopí vypěstované ve Společenství stanoví nejpozději do 31. října 2000 postupem podle čl. 10 odst. 2.
Tyto částky se stanoví tak, že se na částky platné pro hospodářský rok 1999/2000 použije koeficient, který se rovná poměru mezi
- průměrnými výdaji na hektar, které se rovnají 88 milionům eur na celkovou pěstební plochu uvedenou v prohlášeních o pěstování a
- průměrnými výdaji 721 eur na hektar odhadnutými pro hospodářský rok 1999/2000.
Částky podpor pro hospodářský rok 2000/01 nesmějí překročit částky stanovené pro hospodářský rok 1999/2000.
2. Pro hospodářský rok 2000/01 se částka určená k podpoře pro len pro financování opatření podporujících využívání lněných vláken stanoví ve výši 0 eur na hektar.
3. Hospodářský rok 2000/01 končí 30. června 2001.
Článek 13
Nařízení (EHS) č. 1308/70, (EHS) č. 619/71, (EHS) č. 620/71, (EHS) č. 1172/71, (EHS) č. 1430/82 a (EHS) č. 2059/84 se od 1. července 2001 zrušují.
Článek 14
Komise přijme postupem podle článku 10 odst. 2:
- nezbytná opatření pro usnadnění přechodu od ustanovení nařízení (EHS) č. 1308/70 a (EHS) č. 619/71 k ustanovením tohoto nařízení,
- nezbytná opatření pro řešení zvláštních praktických problémů. Tato opatření se při náležitém odůvodnění mohou odchýlit od určitých ustanovení tohoto nařízení.
Článek 15
1. Komise předloží Evropskému parlamentu a Radě nejpozději do 31. prosince 2003 zprávu, k níž jsou případně přiloženy návrhy pokud jde o trendy produkce v jednotlivých členských státech a účinky reformy společné organizace trhu s ohledem na odbyt a hospodářskou životaschopnost odvětví. Zpráva se dále bude zabývat maximálním množstvím nečistot a pazdeří u krátkých lněných vláken a konopných vláken.
Zpráva případně poslouží jako základ pro nové rozdělení a možné zvýšení národních zaručených množství. Komise zejména zohlední objem produkce, zpracovatelské kapacity a možnosti odbytu na trhu.
2. V roce 2005 předloží Komise Evropskému parlamentu a Radě zprávu o podpoře pro zpracování, k níž případně přiloží návrhy.
Zpráva obsahuje hodnocení dopadu podpory pro zpracování, a to zejména na:
- postavení producentů, pokud jde o pěstební plochy a ceny, které jim byly zaplaceny,
- trendy trhu s přadnými vlákny a vývoj nových výrobků,
- zpracovatelský průmysl.
S ohledem na alternativní produkci zpráva naznačí, zda může průmysl podle stanovených usměrnění řádně fungovat. Dále se bude zabývat otázkou, zda podpora pro zpracování krátkých lněných vláken a konopných vláken a doplňková podpora pro len podle článku 4 budou moci být poskytovány i po hospodářském roce 2005/06.
Článek 16
Toto nařízení vstupuje v platnost dnem vyhlášení v Úředním věstníku Evropských Společenství.
Články 1 až 11 se použijí od hospodářského roku 2001/02.
Nařízení (EHS) č. 1308/70 a nařízení (EHS) č. 619/71 se použijí i nadále pro hospodářské roky 1998/99, 1999/2000 a 2000/01.
Toto nařízení je závazné v celém rozsahu a přímo použitelné ve všech členských státech.
Rozhodnutí Komise
ze dne 27. prosince 2000,
kterým se počtvrté mění rozhodnutí 1999/467/ES, kterým se stádům skotu některých členských států nebo regionů členských států uděluje status stád úředně prostých tuberkulózy
(oznámeno pod číslem K(2000) 4144)
(Text s významem pro EHP)
(2001/26/ES)
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na směrnici Rady 64/432/EHS ze dne 26. června 1964 o veterinárních otázkách obchodu se skotem a prasaty uvnitř Společenství [1], naposledy pozměněnou směrnicí 2000/20/ES [2], a zejména na přílohu A část I bod 4 uvedené směrnice,
vzhledem k těmto důvodům:
(1) Rozhodnutím Komise 1999/467/ES ze dne 15. července 1999, kterým se stádům skotu některých členských států nebo regionů členských států uděluje status stád úředně prostých tuberkulózy a kterým se ruší rozhodnutí 97/76/ES [3], naposledy pozměněným rozhodnutím 2000/694/ES [4], byl tento status udělen některým členským státům a oblastem členských států.
(2) Příslušné francouzské orgány předložily Komisi dokumentaci prokazující splnění všech podmínek uvedených v příloze A části I bodu 4 směrnice 64/432/EHS, a zejména podmínku, že po dobu minulých šesti po sobě jdoucích let bylo 99,9 % stád skotu ve Francii úředně prostých tuberkulózy skotu k 31. prosinci každého roku, a podmínku, podle níž záznamy v databance vytvořené v prosinci 1999 umožňují vysledovat jednotlivé kusy skotu označené podle předpisů Společenství.
(3) Proto je vhodné prohlásit Francii za stát úředně prostý tuberkulózy skotu podle ustanovení výše uvedené směrnice.
(4) Opatření uvedená v tomto rozhodnutí jsou v souladu se stanoviskem Stálého veterinárního výboru,
PŘIJALA TOTO ROZHODNUTÍ:
Článek 1
Příloha I rozhodnutí 1999/467/ES se nahrazuje přílohou tohoto rozhodnutí.
Článek 2
Toto rozhodnutí je určeno členským státům.
Rozhodnutí Rady
ze dne 22. prosince 2000
o podpisu a prozatímním provádění Dohody o obchodu s textilními výrobky mezi Evropským společenstvím a Chorvatskou republikou parafované v Bruselu dne 8. listopadu 2000
(2001/55/ES)
RADA EVROPSKÉ UNIE,
s ohledem na Smlouvu o založení Evropského společenství, a zejména na článek 133 této smlouvy ve spojení s první větou čl. 300 odst. 2 prvního pododstavce,
s ohledem na návrh Komise,
vzhledem k těmto důvodům:
(1) Komise sjednala jménem Evropského společenství Dohodu o obchodu s textilními výrobky s Chorvatskou republikou.
(2) Tato dohoda byla parafována dne 8. listopadu 2000.
(3) S výhradou jejího možného pozdějšího uzavření by tato dohoda měla být podepsána jménem Evropského společenství.
(4) Je vhodné tuto dohodu provádět prozatímně od 1. ledna 2001 do dokončení příslušných postupů pro její formální uzavření, s výhradou vzájemnosti,
ROZHODLA TAKTO:
Článek 1
S výhradou jejího možného pozdějšího uzavření je předseda Rady oprávněn jmenovat osoby zmocněné podepsat jménem Společenství Dohodu o obchodu s textilními výrobky mezi Evropským společenstvím a Chorvatskou republikou.
Článek 2
S výhradou vzájemnosti smlouva uvedená v článku 1 se provádí prozatímně od 1. ledna 2001 do dokončení postupů pro její uzavření.
Znění dohody se připojuje k tomuto rozhodnutí.
Rozhodnutí Rady
ze dne 22. ledna 2001
o zřízení Vojenského štábu Evropské unie
(2001/80/SZBP)
RADA EVROPSKÉ UNIE,
s ohledem na Smlouvu o Evropské unii, a zejména na čl. 28 odst. 1 uvedené smlouvy,
s ohledem na Smlouvu o založení Evropského společenství, a zejména na čl. 207 odst. 2 uvedené smlouvy,
vzhledem k těmto důvodům:
(1) V rámci posilování společné zahraniční a bezpečnostní politiky, a zejména společné evropské bezpečnostní a obranné politiky stanovené v článku 17 Smlouvy o Evropské unii, dosáhla Evropská rada na svém zasedání v Nice ve dnech 7. až 11. prosince 2000 dohody o zřízení Vojenského štábu Evropské unie a vymezila jeho poslání a funkce.
(2) Podle obecných zásad Evropské rady by vojenský štáb měl být připraven k zahájení své činnosti,
ROZHODLA TAKTO:
Článek 1
1. Členské státy přidělí ke generálnímu sekretariátu Rady vojenský personál za účelem vytvoření Vojenského štábu Evropské unie (VŠEU).
2. Vojenský štáb je součástí generálního sekretariátu Rady.
Článek 2
Poslání a funkce vojenského štábu jsou definovány v příloze V zprávy předsednictví schválené Evropskou radou na zasedání v Nice, která je obsažena v příloze tohoto rozhodnutí.
Článek 3
Všichni členové vojenského štábu musí být státními příslušníky členských států Evropské unie.
Článek 4
1. Členové vojenského štábu podléhají pravidlům, která budou stanovena rozhodnutím Rady.
2. Až do vstupu v platnost rozhodnutí uvedeného v odstavci 1, zůstává v platnosti rozhodnutí Rady 2000/178/SZBP ze dne 28. února 2000 o pravidlech pro odborníky členských států ve vojenské oblasti dočasně přidělené ke generálnímu sekretariátu Rady [1].
Článek 5
Toto rozhodnutí nabývá účinku dnem přijetí.
Použije se ode dne, který určí generální tajemník, vysoký představitel po konzultaci s Politickým a bezpečnostním výborem (PBV) a s Prozatímním vojenským orgánem/Vojenským výborem, a v zásadě před koncem června 2001.
Až do dne, od kterého se použije toto rozhodnutí, působí generální ředitel vojenského štábu (GŘVŠEU), který převezme svou funkci k 1. březnu 2001 [2], jako vedoucí odborníků z vojenské oblasti přidělených členskými státy [3] k sekretariátu Rady.
Článek 6
Toto rozhodnutí bude zveřejněno
Rozhodnutí Evropské centrální banky
ze dne 6. prosince 2001
o přerozdělování měnových příjmů národních centrálních bank zúčastněných členských států od účetního období 2002
(ECB/2001/16)
(2001/914/ES)
RADA GUVERNÉRŮ EVROPSKÉ CENTRÁLNÍ BANKY,
s ohledem na statut Evropského systému centrálních bank a Evropské centrální banky (dále "statut"), a zejména na článek 32 uvedeného statutu,
vzhledem k těmto důvodům:
(1) V souladu s článkem 32.1 statutu se měnovými příjmy rozumí příjmy dosažené národními centrálními bankami při uskutečňování úkolů v rámci měnové politiky. Podle článku 32.2 statutu se částka měnových příjmů každé národní centrální banky rovná jejímu ročnímu příjmu z aktiv, která drží jako protihodnotu bankovek v oběhu, a závazků z vkladů úvěrových institucí. Tato aktiva mají národní centrální banky vést odděleně v souladu s obecnými zásadami přijatými Radou guvernérů. Počínaje účetním obdobím 2003 by měly národní centrální banky vést aktiva vyplývající z plnění úkolů měnové politiky odděleně jako aktiva, která drží jako protihodnotu bankovek v oběhu a vkladů úvěrových institucí. V souladu s článkem 32.4 statutu se výše měnových příjmů každé národní centrální banky snižuje o částku rovnající se úrokům, které tato centrální banka platí ze závazků z vkladů úvěrových institucí podle článku 19 statutu.
(2) Podle článku 32.5 statutu se úhrnný měnový příjem národních centrálních bank mezi ně rozděluje v poměru k jejich splaceným podílům na základním kapitálu Evropské centrální banky (ECB).
(3) V souladu s článkem 32.6 a 32.7 statutu je Rada guvernérů ECB oprávněna stanovovat obecné zásady pro vzájemné zúčtování a vypořádání zůstatků vzniklých při přerozdělování měnových příjmů ECB a přijímat veškerá další opatření nezbytná k používání článku 32 statutu.
(4) Podle článku 10 nařízení Rady (ES) č. 974/98 ze dne 3. května 1998 o zavedení eura [1] uvede ECB a národní centrální banky (dále jen "Eurosystém") počínaje 1. lednem 2002 do oběhu bankovky znějící na euro. V článku 15 uvedeného nařízení je stanoveno pokračování statutu zákonného platidla bankovek znějících na národní měnovou jednotku po dobu nejdéle šesti měsíců od konce přechodného období. Rok 2002 by se proto měl považovat za zvláštní rok, jelikož bankovky v oběhu znějící na národní měnové jednotky mohou stále představovat značnou část celkové hodnoty bankovek Eurosystému v oběhu na základě různých pravidel v členských státech. Tato situace je srovnatelná se situací z let 1999 až 2001, a proto by se měly měnové příjmy za účetní období 2002 vypočítávat analogicky k metodě stanovené v rozhodnutí ECB/2000/19 ze dne 3. listopadu 1998, ve znění rozhodnutí ze dne 14. prosince 2000, o přerozdělování měnových příjmů národních centrálních bank zúčastněných členských států a ztrát ECB za účetní období 1999 až 2001 [2], aby bylo zajištěno, že změny v pravidlech pro bankovky v oběhu neovlivní významnou měrou relativní stav příjmů národních centrálních bank. Podle článku 32.3 statutu může Rada guvernérů pro rok 2002 rozhodnout, že měnové příjmy budou odchylně od článku 32.2 vypočítávány podle jiné metody.
(5) V čl. 9 odst. 1 obecných zásad ECB/2001/1 ze dne 10. ledna 2001 o některých opatřeních k výměně hotovosti v roce 2002 [3] je stanoveno, že eurobankovky, které jsou předmětem předzásobení úvěrových institucí nebo jejich pověřených zástupců, se účtují na vrub jejich příslušných účtů u národních centrálních bank v nominální hodnotě v souladu s "modelem lineárního účtování na vrub": jedna třetina předzásobené částky ke dni 2. ledna 2002, další třetina ke dni 23. ledna 2002 a poslední třetina ke dni 30. ledna 2002. Při výpočtu měnových příjmů za rok 2002 se musí brát v úvahu tento "model lineárního účtování na vrub".
(6) Toto rozhodnutí souvisí s rozhodnutím ECB/2001/15 ze dne 6. prosince 2001 o vydávání eurobankovek [4], v němž se stanoví, že ECB a národní centrální banky vydávají eurobankovky. Rozhodnutím ECB/2001/15 se stanoví přidělování eurobankovek v oběhu národním centrálním bankám v poměru k jejich splaceným podílům na základním kapitálu ECB. Toto rozhodnutí dále přiděluje ECB 8 % z celkové hodnoty eurobankovek v oběhu. Při přidělování eurobankovek členům Eurosystému vznikají zůstatky uvnitř Eurosystému. Úročení zůstatků eurobankovek v oběhu uvnitř Eurosystému má přímý dopad na příjmy každého člena Eurosystému, a proto by mělo být tímto rozhodnutím regulováno. Příjmy ECB z úročení pohledávek uvnitř Eurosystému za národními centrálními bankami v souvislosti s jejím podílem eurobankovek v oběhu by měly být v témže účetním období, kdy vzniknou, v zásadě rozdělovány mezi národní centrální banky v souladu s rozhodnutími Rady guvernérů v poměru k jejich podílům v klíči pro upisování základního kapitálu.
(7) Čistý stav pohledávek a závazků uvnitř Eurosystému v souvislosti s eurobankovkami v oběhu by měl být úročen na základě objektivního kritéria, které definuje hodnotu peněz. V této souvislosti se za vhodnou považuje sazba na hlavní refinanční operace, kterou Eurosystém používá při veřejných nabídkových řízeních na hlavní refinanční operace.
(8) Čisté závazky uvnitř Eurosystému týkající se eurobankovek v oběhu by měly být zahrnuty do pasiv pro účely výpočtu měnových příjmů národních centrálních bank podle článku 32.2 statutu, jelikož odpovídají bankovkám v oběhu. Vyrovnání úroků ze stavu eurobankovek v oběhu uvnitř Eurosystému bude mít proto za výsledek přerozdělení měnových příjmů Eurosystému mezi národní centrální banky v poměru k jejich splaceným podílům na základním kapitálu ECB. Tento stav uvnitř Eurosystému by měl být upraven tak, aby umožnil postupné přizpůsobování rozvah a účtů zisku a ztráty národních centrálních bank. Základem úprav by měly být hodnoty bankovek v oběhu každé národní centrální banky v období před zavedením eurobankovek. Tyto úpravy by měly brát v úvahu zvláštní okolnosti roku 2002, během nějž mají jednotlivé členské státy různé scénáře přechodu na euro a během nějž zvýší finanční instituce své obvyklé stavy hotovosti na různé úrovně, a měly by platit každý rok podle pevně stanoveného vzorce po dobu nejvýše pěti let.
(9) Úpravy stavu eurobankovek v oběhu uvnitř Eurosystému byly vypočítány tak, aby vyrovnávaly významné změny stavu příjmů národních centrálních bank v důsledku zavedení eurobankovek a následného přerozdělování měnových příjmů. Rada guvernérů rozhodla, že nevyužije možnosti odchylky od článku 32 statutu, kterou povoluje článek 51 statutu.
(10) Při úpravách stavu eurobankovek v oběhu uvnitř Eurosystému se musí přihlížet ke zvláštní situaci Lucemburského velkovévodství, vyplývající z jeho nedávné měnové historie.
(11) Rada guvernérů ECB přijala toto rozhodnutí v očekávání, že se hospodářské výsledky ECB a její finanční rovnováha, kterou tyto hospodářské výsledky přivodí, po dobu uplatňování článku 4 tohoto rozhodnutí nezmění, a tudíž je Rada guvernérů ECB pevně rozhodnuta, že zajistí zachování režimu podle tohoto rozhodnutí až do 31. prosince 2007,
ROZHODLA TAKTO:
Článek 1
Definice
Pro účely tohoto rozhodnutí se rozumí:
a) "zúčastněnými členskými státy" členské státy, které přijaly jednotnou měnu v souladu se Smlouvou o založení Evropského společenství;
b) "národními centrálními bankami" národní centrální banky zúčastněných členských států;
c) "základnou pasiv" výše pasiv v rozvaze každé národní centrální banky, blíže určených v příloze I tohoto rozhodnutí;
d) "odděleně vedená aktiva" výše aktiv v rozvaze každé národní centrální banky, blíže určených v příloze II tohoto rozhodnutí, která jsou protipoložkami k základně pasiv;
e) "stavem eurobankovek v oběhu uvnitř Eurosystému" pohledávky a závazky vzniklé mezi národní centrální bankou a ECB a mezi národní centrální bankou a ostatními národními centrálními bankami v důsledku použití článku 4 rozhodnutí ECB/2001/15 ze dne 6. prosince 2001 o vydávání eurobankovek;
f) "klíčem k upisování základního kapitálu" procentní podíly, které pro národní centrální banky vyplývají z jejich váhy v klíči podle článku 29.1 statutu, stanovené v rozhodnutí ECB/1998/13 ze dne 1. prosince 1998 o procentních podílech národních centrálních bank v klíči pro základní kapitál Evropské centrální banky [5];
g) "úvěrovými institucemi" úvěrové instituce, na které se vztahuje povinnost minimálních rezerv podle nařízení ECB/1998/15 o uplatňování minimálních rezerv [6], ve znění nařízení ECB/2000/8 [7];
h) "HR" harmonizovaná rozvaha podle přílohy IX obecných zásad ECB/2000/18 o právním rámci pro účetnictví a vykazování v Evropském systému centrálních bank, pozměněných dne 15. prosince 1999 a dne 14. prosince 2000 [8];
i) "referenční sazbou" poslední dostupná úroková sazba, které se v Eurosystému používá ve veřejných nabídkových řízeních pro hlavní refinanční operace podle odstavce 3.1.2 přílohy I obecných zásad ECB/2000/7 ze dne 31. srpna 2000 o nástrojích měnové politiky a postupech v Eurosystému [9]. Pokud probíhá více než jedna hlavní refinanční operace pro účely vyrovnání v týž den, používá se aritmetický průměr sazeb operací, které probíhají souběžně.
Článek 2
Stav eurobankovek v oběhu uvnitř Eurosystému
1. Stav eurobankovek v oběhu uvnitř Eurosystému se počítá každý měsíc a zachycuje se v účetních knihách ECB a národních centrálních bank v první pracovní den v měsíci s dnem připsání v poslední pracovní den předcházejícího měsíce.
První výpočet stavu eurobankovek v oběhu uvnitř Eurosystému podle předchozího pododstavce se provádí pro předzásobené eurobankovky ke dni 2. ledna 2002 s dnem připsání 1. ledna 2002.
2. Stav eurobankovek v oběhu uvnitř Eurosystému, včetně stavů vyplývajících z použití článku 4 tohoto rozhodnutí, se úročí referenční sazbou.
3. Úročení podle předchozího odstavce probíhá čtvrtletně prostřednictvím plateb TARGETu.
4. Odchylně od předchozího odstavce probíhá úročení podle odstavce 2 za účetní období 2002 na konci roku.
Článek 3
Metoda měření měnových příjmů
1. V roce 2002 se výše měnových příjmů každé národní centrální banky určuje podle tohoto vzorce: ,
přičemž PP je výše měnových příjmů každé národní centrální banky, které mají být přerozděleny,
ZP je základna pasiv každé národní centrální banky,
RS je referenční sazba.
2. Od roku 2003 se výše měnových příjmů každé národní centrální banky určuje na základě skutečných příjmů, které vyplývají z odděleně vedených aktiv zapsaných v účetních knihách. Výjimku představuje zlato, u kterého se předpokládá, že nevytváří žádný příjem.
3. Pokud hodnota odděleně vedených aktiv národní centrální banky přesáhne hodnotu její základny pasiv nebo je nižší, vyrovná se rozdíl tím, že se na hodnotu rozdílu uplatní průměrná míra návratnosti aktiv odděleně vedených aktiv všech národních centrálních bank dohromady.
Průměrná míra návratnosti se vypočítá takto. Celkové příjmy všech národních centrálních bank z jejich odděleně vedených aktiv, s výjimkou všech příjmů vyplývajících z čistých pohledávek uvnitř Eurosystému z transakcí TARGETu (příloha II bod A.3) a z čistých pohledávek z eurobankovek v oběhu uvnitř Společenství, včetně pohledávek vyplývajících z použití článku 4 (příloha II bod A.4), se vydělí průměrnou výší celkových odděleně vedených aktiv Eurosystému. Průměrná míra návratnosti se počítá na 360 dnů.
Článek 4
Úpravy stavu eurobankovek uvnitř Eurosystému
1. Pro účely výpočtu měnových příjmů se stav eurobankovek v oběhu uvnitř Eurosystému upravuje pomocí vyrovnávací částky, která se stanoví podle tohoto vzorce: ,
přičemž VČ je vyrovnávací částka;
K je částka pro každou národní centrální banku, která vyplývá z uplatnění klíče k upisování základního kapitálu na průměrnou hodnotu bankovek v oběhu v období od 1. července 1999 do 30. června 2001, P je průměrná hodnota bankovek v oběhu pro každou národní centrální banku v období od 1. července 1999 do 30. června 2001,
KO je následující koeficient pro každé účetní období: Účetní období | Koeficient |
2002 | 1 | 2003 | 0,8606735 |
2004 | 0,7013472 | 2005 | 0,5334835 |
2006 | 0,3598237 | 2007 | 0,1817225 |
2. Souhrn vyrovnávacích částek národních centrálních bank se rovná 0. 3. Vyrovnávací částky a účetní položky k jejich vyrovnání se zachycují na oddělených účtech každé národní centrální banky uvnitř Eurosystému s dnem připsání 1. ledna v první pracovní den každého roku. Účetní položky k vyrovnání vyrovnávacích částek se neúročí.
4. Jestliže hodnota eurobankovek, které Banque centrale du Luxembourg uvede do oběhu v roce 2002, přesáhne průměrnou hodnotu jejích bankovek v oběhu během období od 1. července 1999 do 30. června 2001 alespoň o 25 %, představuje písmeno P ve vzorci podle odstavce 1 pro Banque centrale du Luxembourg hodnotu bankovek, které tato banka uvedla do oběhu v roce 2002 do maximální výše 2,2 miliard eur. Po uplatnění této odchylky se všechny vyrovnávací částky vypočtené na základě čl. 4 odst. 1 na konci roku 2002 zpětně upraví, aby bylo zajištěno, že odstavec 2 bude dodržen. Tyto zpětné úpravy se provedou poměrně podle klíče k upisování základního kapitálu.
5. V případě mimořádných událostí souvisejících se změnami pravidel oběhu bankovek podle přílohy III tohoto rozhodnutí se odchylně od odstavce 1 stav eurobankovek v oběhu uvnitř Eurosystému u každé národní centrální banky upravuje postupem podle zmíněné přílohy.
6. Použitelnost úpravy stavu eurobankovek uvnitř Eurosystému stanovené v tomto článku končí dnem 1. ledna 2008.
Článek 5
Výpočet a přerozdělení měnových příjmů
1. Výpočet měnových příjmů národních centrálních bank provádí ECB každý den. Výpočet se zakládá na účetních údajích, které ECB poskytují národní centrální banky. ECB informuje národní centrální banky o úhrnných částkách za každé čtvrtletí.
2. Výše měnových příjmů národních centrálních bank se snižuje o částku, která se rovná naběhlým úrokům nebo úrokům zaplaceným z pasiv zahrnutých do základny pasiv, v souladu s rozhodnutím Rady guvernérů ECB podle čl. 32.4 druhého pododstavce statutu.
3. Přerozdělování úhrnného měnového příjmu všech národních centrálních bank podle klíče k upisování základního kapitálu probíhá na konci každého účetního období.
Článek 6
Závěrečná ustanovení
1. Toto rozhodnutí vstupuje v platnost dnem 1. ledna 2002.
2. Toto rozhodnutí bude zveřejněno
Společný postoj Rady
ze dne 27. prosince 2001
o uplatnění zvláštních opatření k boji proti terorismu
(2001/931/SZBP)
RADA EVROPSKÉ UNIE,
s ohledem na Smlouvu o Evropské unii, a zejména na články 15 a 34 této smlouvy,
vzhledem k těmto důvodům:
(1) Na svém mimořádném zasedání dne 21. září 2001 prohlásila Evropská rada, že terorismus je skutečnou výzvou pro svět a pro Evropu a že boj proti terorismu bude prioritním cílem Evropské unie.
(2) Dne 28. září 2001 přijala Rada bezpečnosti Organizace spojených národů rezoluci 1373(2001), ve které stanovila rozsáhlé strategie pro boj proti terorismu, a zejména pro boj proti financování terorismu.
(3) Dne 8. října 2001 Rada znovu vyjádřila pevné odhodlání Unie zaútočit v úzké spolupráci se Spojenými státy americkými proti zdrojům, které financují terorismus.
(4) Dne 26. února 2001 přijala Rada na základě rezoluce Rady bezpečnosti OSN 1333(2000) společný postoj 2001/154/SZBP [1], který mimo jiné stanoví, že mají být zmrazeny finanční prostředky Usámy bin Ládina a osob a subjektů s ním spojených. Proto se tento společný postoj na tyto osoby, skupiny a subjekty nevztahuje.
(5) Evropská unie by měla přijmout další opatření k provedení rezoluce Rady bezpečnosti OSN 1373(2001).
(6) Členské státy předaly Evropské unii informace potřebné k provedení některých těchto dalších opatření.
(7) K provedení některých z níže uvedených opatření třeba akce Společenství; je nezbytná také činnost členských států, zejména s ohledem na použití určitých forem policejní a justiční spolupráce v trestních věcech,
PŘIJALA TENTO SPOLEČNÝ POSTOJ:
Článek 1
1. Tento společný postoj se v souladu s následujícími články vztahuje na osoby, skupiny a subjekty, které jsou zapojeny do teroristických činů a jejichž seznam je uveden v příloze.
2. Pro účely tohoto společného postoje se "osobami, skupinami a subjekty zapojenými do teroristických činů" rozumějí
- osoby, které páchají teroristické činy nebo se je pokusí spáchat nebo se účastní takových činů nebo napomáhají jejich spáchání,
- osoby a subjekty přímo nebo nepřímo vlastněné nebo kontrolované takovými osobami a osoby, skupiny a subjekty jednající jménem takových osob, skupin a subjektů nebo podle jejich pokynů, včetně prostředků odvozených nebo vytvořených z majetku přímo nebo nepřímo vlastněného nebo kontrolovaného takovými osobami, skupinami a subjekty a osobami, skupinami a subjekty s nimi spojenými.
3. Pro účely tohoto společného postoje se rozumí "teroristickým činem" některé z následujících úmyslných jednání, které může vzhledem ke své povaze nebo souvislostem závažně poškodit zemi nebo mezinárodní organizaci, definované jako trestný čin podle vnitrostátních právních předpisů, bylo-li spácháno s cílem:
i) závažným způsobem zastrašit obyvatelstvo, nebo
ii) protiprávně přinutit vládu nebo mezinárodní organizaci, aby jednala určitým způsobem nebo aby se jednání zdržela, nebo
iii) závažným způsobem destabilizovat či zničit základní politické, ústavní, hospodářské nebo sociální struktury země nebo mezinárodní organizace:
a) útoky ohrožující lidský život s možným následkem smrti;
b) útoky ohrožující tělesnou integritu člověka;
c) únos nebo braní rukojmí;
d) způsobení rozsáhlého poškození vládních nebo veřejných zařízení, dopravního systému, infrastruktury, včetně informačního systému, pevné plošiny na kontinentálním šelfu, veřejného místa nebo soukromého majetku, které může ohrozit lidské životy nebo vyústit ve značné hospodářské ztráty;
e) zmocnění se letadla, lodi nebo jiných prostředků veřejné či nákladní dopravy;
f) výroba, držení, získání, přeprava, dodání nebo užití zbraní, výbušnin nebo zbraní jaderných, biologických nebo chemických, jakož i výzkum a vývoj biologických a chemických zbraní;
g) vypouštění nebezpečných látek, zakládání požárů, vyvolání povodní nebo zavinění výbuchů, jejichž důsledkem je ohrožení lidských životů;
h) narušení nebo přerušení dodávek vody, elektrické energie nebo jiného základního přírodního zdroje, jehož důsledkem je ohrožení lidských životů;
i) výhrůžka některého jednání uvedeného v písmenech a) až h);
j) vedení teroristické skupiny;
k) účast na činnostech teroristické skupiny, například dodáváním informací nebo materiálních zdrojů nebo financováním jejích činností jakýmkoli způsobem s vědomím skutečnosti, že taková účast přispěje k trestné činnosti skupiny.
Pro účely tohoto odstavce se "teroristickou skupinou" rozumí strukturované sdružení více než dvou osob existující po delší dobu, které jedná ve shodě s cílem páchat teroristické činy. "Strukturovanou skupinou" se rozumí skupina, která není nahodile vytvořena za účelem bezprostředního spáchání teroristického činu, její členové nemusejí mít formálně vymezené úlohy, není nezbytná kontinuita členství ani rozvinutá struktura.
4. Seznam uvedený v příloze je vypracován na základě přesných informací nebo materiálů v příslušném spisu, ze kterých vyplývá, že příslušný orgán přijal na základě závažných a věrohodných důkazů nebo stop rozhodnutí ve vztahu k dotyčným osobám, skupinám a subjektům, které se týká zahájení vyšetřování nebo trestního stíhání za teroristický čin, pokus o spáchání teroristického činu, účast na něm nebo napomáhání k jeho spáchání nebo odsouzení za takové činy. Do seznamu mohou být zahrnuty osoby, skupiny a subjekty uvedené Radou bezpečnosti Organizace spojených národů jako osoby, skupiny a subjekty spojené s terorismem a proti nimž Rada bezpečnosti OSN nařídila sankce.
Pro účely tohoto odstavce se "příslušným orgánem" rozumí justiční orgán, nebo pokud justiční orgány nemají pravomoc v oblasti, které se týká tento odstavec, rovnocenný příslušný orgán v této oblasti.
5. Rada zajistí, aby jména fyzických nebo právnických osob, skupin nebo subjektů uvedených v příloze byla doprovázena dostatečnými údaji umožňujícími účinnou identifikaci určitých fyzických nebo právnických osob, subjektů nebo organizací, a umožnila tak vyvinění těch, kteří mají stejné nebo podobné jméno.
6. Jména osob a subjektů na seznamu uvedeném v příloze se budou pravidelně, nejméně však jednou za šest měsíců, prověřovat s cílem zjistit, zda trvají důvody pro jejich uvedení v seznamu.
Článek 2
Evropské společenství v mezích pravomocí, které mu byly svěřeny Smlouvou o založení Evropského společenství, nařídí zmrazení finančních prostředků a jiného finančního majetku nebo hospodářských zdrojů osob, skupin a subjektů uvedených v příloze.
Článek 3
Evropské společenství v mezích pravomocí, které mu byly svěřeny Smlouvou o založení Evropského společenství, zajistí, aby finanční prostředky, finanční majetek nebo hospodářské zdroje nebo finanční nebo jiné související služby nebyly přímo ani nepřímo zpřístupněny ve prospěch osob, skupin a subjektů uvedených v příloze.
Článek 4
Členské státy si vzájemně v co nejširší míře pomáhají prostřednictvím policejní a justiční spolupráce v trestních věcech v rámci hlavy VI Smlouvy o Evropské unii při předcházení teroristickým činům a boji proti nim. Za tímto účelem budou s ohledem na vyšetřování a trestní řízení vedená jejich orgány ve vztahu ke kterékoli z osob, skupin a subjektů uvedených v příloze na žádost plně využívat všech svých pravomocí v souladu s akty Evropské unie a jinými mezinárodními dohodami, ujednáními a smlouvami, které jsou pro členské státy závazné.
Článek 5
Tento společný postoj nabývá účinku dnem přijetí.
Článek 6
Tento společný postoj je průběžně přezkoumáván.
Článek 7
Tento společný postoj bude zveřejněn
Směrnice Komise 2001/2/ES
ze dne 4. ledna 2001,
kterou se přizpůsobuje technickému pokroku směrnice Rady 1999/36/ES o přepravitelném tlakovém zařízení
(Text s významem pro EHP)
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na směrnici Rady 1999/36/ES ze dne 29. dubna 1999 o přepravitelném tlakovém zařízení [1], a zejména na článek 14 uvedené směrnice,
vzhledem k těmto důvodům:
(1) Ustanovení čl. 3 odst. 1 směrnice 1999/36/ES stanoví, že nové nádoby a nové cisterny musejí splňovat příslušná ustanovení směrnice Rady 94/55 ze dne 21. listopadu 1994 o sbližování právních předpisů členských států týkajících se silniční přepravy nebezpečných věcí [2], naposledy pozměněné směrnicí Evropského parlamentu a Rady 2000/61/ES [3], a směrnice Rady 96/49/ES ze dne 23. července 1996 o sbližování právních předpisů členských států týkajících se železniční přepravy [4], naposledy pozměněné směrnicí Evropského parlamentu a Rady 2000/62/ES [5].
(2) Ustanovení Evropské dohody o mezinárodní silniční přepravě nebezpečných věcí (dále jen ADR) a Řádu pro mezinárodní železniční přepravu nebezpečných věcí (dále jen RID) [6] jsou spolu se svými změnami připojena ke směrnicím 94/55/ES a 96/49/ES. Nová verze ADR a RID vstoupí v platnost dne 1. července 2001.
(3) Příloha V směrnice 1999/36/ES stanoví moduly, podle kterých se má posuzovat shoda nových nádob a nových cisteren. Tato ustanovení již neodpovídají nové verzi ADR a RID. V důsledku toho musí být tato příloha změněna.
(4) Změny nezbytné pro úpravu příloh směrnice 1999/36/ES musí být přijaty v souladu s článkem 14 směrnice postupem podle článku 15 uvedené směrnice.
(5) Opatření této směrnice jsou v souladu se stanoviskem výboru zřízeného článkem 15 směrnice 1999/36/ES,
PŘIJALA TUTO SMĚRNICI:
Článek 1
Znění přílohy směrnice 1999/36/ES se nahrazuje zněním přílohy k této směrnici.
Článek 2
1. Členské státy uvedou v účinnost právní a správní předpisy nezbytné pro dosažení souladu s touto směrnicí nejpozději do 1. července 2001. Neprodleně o nich uvědomí Komisi.
Tato opatření přijatá členskými státy musí obsahovat odkaz na tuto směrnici nebo musí být takový odkaz učiněn při jejich úředním vyhlášení. Způsob odkazu si stanoví členské státy.
2. Členské státy sdělí Komisi znění hlavních ustanovení vnitrostátních právních předpisů, které přijmou v oblasti působnosti této směrnice.
Článek 3
Tato směrnice vstupuje v platnost sedmým dnem po vyhlášení
Směrnice Evropského parlamentu a Rady 2001/10/ES
ze dne 22. května 2001,
kterou se mění směrnice Rady 91/68/EHS, pokud jde o klusavku
EVROPSKÝ PARLAMENT A RADA EVROPSKÉ UNIE,
s ohledem na Smlouvu o založení Evropského společenství, a zejména na čl. 152 odst. 4 písmeno b) této smlouvy,
s ohledem na návrh Komise [1],
s ohledem na stanovisko Hospodářského a sociálního výboru [2],
po konzultaci s Výborem regionů,
postupem podle článku 251 Smlouvy [3],
vzhledem k těmto důvodům:
(1) Veterinární podmínky pro uvedení zvířat na trh jsou, pokud jde o klusavku, stanoveny ve směrnici Rady 91/68/EHS ze dne 28. ledna 1991 o veterinárních podmínkách obchodu s ovcemi a kozami uvnitř Společenství [4].
(2) Komise obdržela vědecká stanoviska, zejména od Vědeckého řídícího výboru, k některým aspektům přenosných spongiformních encefalopatií (TSE). S ohledem na tato stanoviska by se měla přezkoumat pravidla stanovená ve směrnici 91/68/EHS.
(3) Pro veškeré otázky týkající se TSE by se měla stanovit opatření, použitelná zejména na produkci a uvádění na trh živých zvířat a produktů živočišného původu uvedených v čl. 1 odst. 1 nařízení Evropského parlamentu a Rady (ES) č. 999/2001 ze dne 22. května 2001 o stanovení pravidel pro prevenci, tlumení a eradikaci některých přenosných spongiformních encefalopatií [5].
(4) Tato směrnice se přímo týká veřejného zdraví a souvisí s fungováním vnitřního trhu. Proto je vhodné brát čl. 152 odst. 4 písmeno b) Smlouvy jako právní východisko k přijetí pravidel pro prevenci a tlumení některých přenosných spongiformních encefalopatií.
(5) Směrnice 91/68/EHS by se proto měla pozměnit,
PŘIJALY TUTO SMĚRNICI:
Článek 1
Směrnice 91/68/EHS se mění takto:
1. v článku 2 se v odstavci 7 slova "uvedená v části I a II přílohy B" nahrazují slovy "uvedená v části I přílohy B";
2. v článku 6 se zrušuje písmeno b);
3. v článku 7 se v odstavci 1 slova "uvedených v příloze B části II a III" nahrazují slovy "uvedených v příloze B části III";
4. v článku 8 se v odstavci 1 slova "uvedených v příloze B části II a III" nahrazují slovy "uvedených v příloze B části III";
5. v příloze B se zrušuje část II.
Článek 2
1. Členské státy uvedou v účinnost právní a správní předpisy nezbytné pro dosažení souladu s touto směrnicí nejpozději do 30. června 2001. Neprodleně o nich uvědomí Komisi.
Budou tyto předpisy používat od 1. července 2001.
Tato opatření přijatá členskými státy musí obsahovat odkaz na tuto směrnici nebo musí být takový odkaz učiněn při jejich úředním vyhlášení. Způsob odkazu si stanoví členské státy.
2. Členské státy sdělí Komisi znění vnitrostátních právních předpisů, které přijmou v oblasti působnosti této směrnice. Komise o tom uvědomí ostatní členské státy.
Článek 3
Tato směrnice vstupuje v platnost dvacátým dnem po vyhlášení
Nařízení Komise (ES) č. 306/2001
ze dne 12. února 2001
o zařazení určitého zboží do kombinované nomenklatury
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (EHS) č. 2658/87 ze dne 23. července 1987 o celní a statistické nomenklatuře a o společném celním sazebníku [1], naposledy pozměněné nařízením (ES) č. 2559/2000 [2], a zejména na článek 9 uvedeného nařízení,
vzhledem k těmto důvodům:
(1) K zajištění jednotného uplatňování kombinované nomenklatury tvořící přílohu uvedeného nařízení je nezbytné přijmout opatření k zařazení zboží uvedeného v příloze tohoto nařízení.
(2) Nařízení (EHS) č. 2658/87 stanovilo všeobecná pravidla pro výklad kombinované nomenklatury a tato pravidla se vztahují i na každou jinou nomenklaturu, která je na ní plně nebo částečně založena nebo ji rozšiřuje o další třídění a která je zřízena zvláštními předpisy Společenství za účelem uplatňování celních nebo jiných opatření týkajících se obchodu se zbožím.
(3) Podle uvedených všeobecných pravidel musí být zboží popsané ve sloupci 1 tabulky v příloze tohoto nařízení zařazeno na základě odůvodnění ve sloupci 3 do odpovídajících kódů KN uvedených ve sloupci 2.
(4) Je účelné, aby závazné informace o sazebním zařazení zboží do kombinované nomenklatury, které vydaly orgány členských států a které nejsou v souladu s tímto nařízením, mohla osoba, které byly tyto informace vydány, nadále používat po dobu tří měsíců v souladu s čl. 12 odst. 6 nařízení Rady (EHS) č. 2913/92 ze dne 12. října 1992, kterým se vydává celní kodex Společenství [3], naposledy pozměněného nařízením Evropského parlamentu a Rady č. 2700/2000 [4].
(5) Opatření tohoto nařízení jsou v souladu se stanoviskem Výboru pro celní kodex,
PŘIJALA TOTO NAŘÍZENÍ:
Článek 1
Zboží popsané ve sloupci 1 tabulky v příloze se v kombinované nomenklatuře zařazuje do odpovídajících kódů KN uvedených ve sloupci 2 této tabulky.
Článek 2
Závazné informace o sazebním zařazení zboží vydané celními orgány členských států, které nejsou v souladu s tímto nařízením, mohou být podle ustanovení čl. 12 odst. 6 nařízení Rady (EHS) č. 2913/92 nadále používány po dobu tří měsíců.
Článek 3
Toto nařízení vstupuje v platnost dvacátým dnem po vyhlášení
Nařízení Komise (ES) č. 1370/2001
ze dne 5. července 2001,
kterým se mění nařízení (ES) č. 174/1999, kterým se stanoví zvláštní prováděcí pravidla k nařízení Rady (EHS) č. 804/68, pokud jde o vývozní licence a vývozní náhrady pro mléko a mléčné výrobky
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (ES) č. 1255/1999 ze dne 17. května 1999 o společné organizaci trhu s mlékem a mléčnými výrobky [1], naposledy pozměněné nařízením (ES) č. 1670/2000 [2], a zejména na čl. 26 odst. 3 uvedeného nařízení,
vzhledem k těmto důvodům:
(1) Nařízení Komise (ES) č. 174/1999 [3] naposledy pozměněné nařízením (ES) č. 1202/2001 [4] stanoví zvláštní prováděcí pravidla k nařízení Rady (EHS) č. 804/68 [5], pokud jde o vývozní licence a vývozní náhrady pro mléko a mléčné výrobky. Má-li být zajištěna náležitá správa režimu vývozních náhrad a sníženo riziko spekulativních žádostí a narušování režimu pro některé mléčné výrobky, je nutné zvýšit jistotu stanovenou v uvedeném nařízení.
(2) Opatření tohoto nařízení jsou v souladu se stanoviskem Řídícího výboru pro mléko a mléčné výrobky,
PŘIJALA TOTO NAŘÍZENÍ:
Článek 1
Článek 9 nařízení (ES) č. 174/1999 se nahrazuje tímto: "Článek 9
Částka jistoty uvedené v čl. 15 odst. 2 nařízení Komise (ES) č. 1291/2000 [6] se rovná následující procentní sazbě z částky náhrady stanovené pro každý kód produktu a platné v den podání žádosti o vývozní licenci:
a) 5 % pro produkty kódu KN 0405;
b) 30 % pro produkty kódu KN 040210;
c) 30 % pro produkty kódu KN 0406;
d) 20 % pro ostatní produkty.
Částka jistoty však nesmí být nižší než 6 EUR na 100 kg.
Částkou náhrady uvedené v prvním pododstavci je částka vypočítaná pro celkové množství dotyčného produktu, kromě mléčných výrobků obsahujících přidaný cukr.
V případě mléčných výrobků obsahujících přidaný cukr se částka náhrady uvedená v prvním pododstavci rovná celkovému množství celého dotyčného produktu vynásobenému sazbou náhrady použitelnou na kilogram mléčného výrobku."
Článek 2
Toto nařízení vstupuje v platnost třetím dnem po vyhlášení
Nařízení Rady (ES) č. 1452/2001
ze dne 28. června 2001,
kterým se zavádějí zvláštní opatření pro francouzské zámořské departementy týkající se některých zemědělských produktů, kterým se mění směrnice 72/462/EHS a zrušuje nařízení (EHS) č. 525/77 a (EHS) č. 3763/91 (Poseidom)
RADA EVROPSKÉ UNIE,
s ohledem na Smlouvu o založení Evropského společenství, a zejména na články 36, 37 a čl. 299 odst. 2 této smlouvy,
s ohledem na návrh Komise,
s ohledem na stanovisko Evropského parlamentu [1],
vzhledem k těmto důvodům:
(1) Rozhodnutím 89/687/EHS [2] Rada přijala program možností specifických pro odlehlost a ostrovní povahu francouzských zámořských departementů (Poseidom), v souladu s politikou podpory Společenství mimořádně okrajově položeným regionům. Cílem programu je usnadnit hospodářský a sociální rozvoj těchto oblastí a umožnit jim, aby mohly využívat výhod jednotného trhu, jehož jsou nedílnou součástí, ačkoli je objektivní skutečnosti zeměpisně i hospodářsky oddělují. Program požaduje uplatňování společné zemědělské politiky v těchto regionech a stanoví, že se mají přijmout zvláštní opatření, zejména opatření určená ke zlepšení podmínek produkce a uvádění zemědělských produktů z francouzských zámořských departementů na trh a zmírnění účinků jejich mimořádné zeměpisné polohy a obtíží, jež uznává již čl. 299 odst. 2 Smlouvy.
(2) Mimořádná zeměpisná poloha francouzských zámořských departementů působí v těchto oblastech zvýšení přepravních nákladů při zásobování základními produkty určenými ke zpracování a k tomu, aby byly použity jako zemědělské vstupy. Objektivní skutečnosti vyplývající z ostrovní povahy a mimořádně okrajové polohy navíc působí subjektům trhu a producentům ve francouzských zámořských departementech další obtíže, které jejich činnost těžce poškozují. Zvláště patrné to je při zásobování obilovinami, jež se ve francouzských zámořských departementech v podstatě nepěstují a ani jejich pěstování ve velkém rozsahu nelze zamýšlet, takže jsou závislé na zásobování z vnějších zdrojů. Tyto nevýhody lze zmírnit snížením cen uvedených základních produktů. Je proto vhodné zavést zvláštní režim zásobování, aby se zajistilo zásobování francouzských zámořských departementů z místní produkce a zmírnilo zvýšení nákladů v důsledku jejich odlehlosti.
(3) K tomuto účelu by se odchylně od článku 23 Smlouvy měl dovoz dotyčných produktů ze třetích zemí osvobodit od platných dovozních cel.
(4) Aby bylo účinně dosaženo záměru snížit ve francouzských zámořských departementech ceny a zmírnit zvýšené náklady vyplývající z jejich odlehlosti, ostrovní povahy a mimořádně okrajové polohy, přitom však zachovat konkurenceschopnost produktů Společenství, je třeba poskytnout podporu pro dodávku produktů ze Společenství do francouzských zámořských departementů. Tato podpora by se týkala zvýšených nákladů na dopravu do francouzských zámořských departementů a vývozních cen pro vývoz do třetích zemí, a jde-li o zemědělské vstupy nebo o produkty určené ke zpracování, zvýšených nákladů souvisejících s ostrovní povahou a mimořádně okrajovou polohou oblastí.
(5) Jelikož množství, na které se vztahuje zvláštní režim zásobování, je omezeno potřebami zásobování francouzských zámořských departementů, nenarušuje toto opatření řádné fungování vnitřního trhu. Hospodářské výhody zvláštního režimu zásobování by ani neměly vyvolat odklon obchodu s dotyčnými produkty. Je tedy třeba zakázat zpětné zasílání nebo zpětný vývoz těchto produktů z francouzských zámořských departementů. Tento zákaz se však nevztahuje na obchodní toky mezi francouzskými zámořskými departementy. V případě dalšího zpracování se za určitých podmínek tento zákaz navíc nevztahuje na vývoz do třetích zemí k podpoře regionálního obchodu a na tradiční zasílání do zbývající části Společenství.
(6) Hospodářské výhody zvláštního režimu zásobování by měly snížit produkční náklady až ke konečnému uživateli. Měly by tedy být zaručeny pouze za podmínky, že ke snížení skutečně dojde, a k tomuto účelu musí být zavedeno průběžné sledování.
(7) Na základě nedávného zemědělského rozvoje ve Francouzské Guayaně zavedlo nařízení (EHS) č. 3763/91 [3] opatření pro rozvoj pěstování rýže. Toto opatření pozbylo platnosti ke konci hospodářského roku 1996, a jelikož dotyčný členský stát nepodal žádnou žádost o jeho prodloužení, zrušuje se. Bylo zavedeno opatření, které má podpořit odbyt a uvádění na trh části místní produkce na Guadeloupu, Martiniku a ve zbývající části Společenství. Jelikož veškerá místní produkce nemůže být spotřebována na místě, protože místní možnosti a podmínky skladování jsou velmi omezené, je nutné v tomto opatření, které je velmi důležité pro udržení rovnováhy v místní produkci, pokračovat za stejných podmínek, jaké stanoví současná pravidla.
(8) Je třeba podpořit tradiční chov hospodářských zvířat, aby byla uspokojena místní spotřeba francouzských zámořských departementů. Proto je nutné se odchýlit od některých ustanovení společných organizací trhu upravujících omezení produkce, s ohledem na stav rozvoje a mimořádné zvláštní podmínky produkce, jež jsou zcela odlišné od podmínek ve zbývající části Společenství. Tento cíl lze sledovat nepřímo financováním programů genetického šlechtění, které obsahují nákup čistokrevných plemenných zvířat, nákup obchodních plemen přizpůsobených místním podmínkám, poskytováním příplatku k prémii na krávu bez tržní produkce mléka a k porážkovým prémiím a v případě potřeby možností dovážet za jistých podmínek býky ze třetích zemí určené na výkrm. Proto je třeba se odchýlit od uplatňování dovozních podmínek pro zvířata a krmivo.
(9) Je třeba napravit špatné podmínky zásobování místního trhu francouzských zámořských departementů čerstvými mléčnými výrobky, jež je v současnosti zajišťováno převážně dovozem. Tento záměr lze uskutečnit jednak pokračováním v podpoře rozvoje produkce kravského mléka v závislosti na místní spotřebě, jež se pravidelně hodnotí ve výhledové bilanci, jednak tím, že se nepoužije režim doplňkové dávky placené producenty kravského mléka, který stanoví nařízení (EHS) č. 3950/92 [4]. Špatné zásobovací podmínky, typické pro tyto mimořádně okrajově položené oblasti, zcela odlišné od podmínek převažujících ve zbývající části Společenství, a nutnost podnětně rozvíjet místní produkci tuto odchylku ospravedlňují.
(10) Příspěvek Společenství na financování regionálních programů na Martiniku a Réunionu na podporu produkce a uvádění na trh místních produktů chovu domácích zvířat a mléčných výrobků byl přechodně zaveden pro období let 1996–2000. Úroveň místní soběstačnosti v zásobování v těchto odvětvích je stále nízká. Podporu Společenství lze účinně využít pouze tehdy, budou-li místní výrobní struktury schopny zavádět strategie přizpůsobené místním souvislostem hospodářského rozvoje a územního plánování produkce a zvyšovat profesionalizaci hospodářských činitelů. V této podpoře by se mělo pokračovat jakožto v přechodném opatření, aby se napomohlo zvýšení produkce v moderní a jakostní odvětví. Zásada rozšíření této podpory na Francouzskou Guayanu a Guadeloupe byla přijata za podmínky, že se v místě vytvoří meziodvětvové organizace.
(11) V odvětví ovoce, zeleniny, rostlin a květin byla přijata opatření pro zvýšení jakosti produktivity hospodářství a zlepšení jakosti produktů, ke strukturaci výrobních a distribučních řetězců, pro rozvoj místní zpracovatelské činnosti a zachování některých tradičních produkcí (vanilka, vonné silice atd.) s cílem podpořit místní obchod s uvedenými produkty, jejich zpracování a prodej na vnější trhy. Mělo by se pokračovat v těchto opatřeních, která pomohla posílit konkurenceschopnost místní produkce, aby mohla konkurovat vnějším produktům na prosperujících trzích, aby lépe uspokojovala potřeby spotřebitelů a nových distribučních řetězců a aby se tyto produkty se zlepšenou jakostí uplatnily ve zbývající části Společenství.
(12) Nařízení (EHS) č. 525/77 [5] zavedlo režim podpory výroby pro konzervovaný ananas a ten se používal pouze na Martiniku. Vzhledem k jeho zvláštnostem a k výrobní oblasti by se měl tento režim, v zájmu harmonizace právních předpisů a správních postupů, začlenit do tohoto nařízení a nařízení (EHS) č. 525/77 by se mělo zrušit. Trvalost pěstování a zpracovávání ananasu lze zajistit pouze mobilizací všech činitelů v odvětví. Produkce ananasu je pro Martinik mimořádně významná z hospodářských i sociálních důvodů. Pěstování ananasu je velice nákladné a zpracovaný ananasový produkt těžce konkuruje produktům ze třetích zemí. Je třeba nadále podporovat zpracovatelskou činnost a zajistit přetrvání malých hospodářství, zabezpečit pravidelné dodávky zpracovatelskému průmyslu a posílit úlohu organizací producentů s tím, že se ve střednědobém horizontu budou moci zaměřit na produkci přinášející zisk, a pokud možno na obchod s čerstvým ovocem.
(13) Odvětví cukrové třtiny je pro hospodářství francouzských zámořských departementů velmi významné. Nevýhody zámořských departementů jsou i nadále značné (odlehlost, ostrovní povaha, mimořádně okrajová poloha, těžko přístupný a hornatý povrch, malá a roztroušená hospodářství, malý počet továren, vysoké náklady za místní přepravu, těžká přístupnost kvůli špatným cestám) a zvyšují náklady. Pěstování třtiny tedy čelí zvláštním těžkostem v porovnání s pěstováním cukrové řepy v kontinentální Evropě, zejména pokud jde o sklizeň třtiny. Aby se zajistil správný rozvoj odvětví a zmírnily tyto obtíže, je třeba přijmout opatření k částečné náhradě zvýšených nákladů za přepravu třtiny z polí do sběrných středisek.
(14) Rum je výrobkem, který má pro francouzské zámořské departementy velký hospodářský význam a jehož odbyt je velmi důležitý. Postupné rušení některých výhod, jež v současnosti pro výrobu rumu platí, by mělo vážný dopad na příjmy výrobců. Mělo by se pokračovat v opatřeních na podporu pěstování cukrové třtiny a její přímé zpracování na zemědělský rum a cukrový sirup, neboť napomáhají zajistit trvalé dodávky třtiny do lihovarů, které tak mohou plánovat a racionalizovat investice do výrobních prostředků, a protože ovlivňují odměnu pěstitele a motivují jej ke zkvalitnění jeho pěstitelských prostředků, aby měl zaručen výnos a dodával třtinu vyšší jakosti.
(15) Je třeba podpořit zemědělské producenty ve francouzských zámořských departementech, aby dodávali jakostní produkty, a pomoci jim s jejich uváděním na trh. K tomuto účelu může být použit obrazový symbol zavedený Společenstvím.
(16) Rostlinolékařský stav zemědělských plodin ve francouzských zámořských departementech trpí mimořádnými obtížemi, které souvisejí s klimatickými podmínkami a s nedostatkem kontrolních opatření, která v těchto departementech dosud nejsou rozšířena. Je proto třeba zavádět programy na potírání škodlivých organismů, včetně biologických metod. Je třeba vymezit příspěvek Společenství na uskutečnění těchto programů.
(17) Nařízení (ES) č. 1257/1999 [6] stanoví opatření pro rozvoj venkova, na něž se může vztahovat podpora Společenství, a podmínky pro získání této podpory.
(18) Cílem tohoto nařízení je napravit obtíže vyplývající z odlehlosti a ostrovní povahy francouzských zámořských departementů a zlepšit podmínky produkce a uvádění na trh jejich zemědělských produktů.
(19) Struktury některých hospodářství nebo zpracovatelských či obchodních podniků ve francouzských zámořských departementech vykazují vážné nedostatky a trpí zvláštními obtížemi. Je proto vhodné u některých typů investic stanovit možnost odchýlit se od ustanovení, která omezují nebo zakazují poskytovat některé strukturální podpory podle nařízení (ES) č. 1257/1999.
(20) Ustanovení čl. 29 odst. 3 nařízení (ES) č. 1257/1999 omezuje poskytování podpory lesnictví na lesy a zalesněné plochy, které jsou v majetku soukromých vlastníků nebo v majetku obcí nebo jejich sdružení. Velká většina lesů a zalesněných ploch ve francouzských zámořských departementech je však ve vlastnictví jiných veřejných orgánů než obcí. Za těchto okolností je třeba, aby podmínky stanovené v uvedeném článku byly pružnější.
(21) Příspěvek Společenství na tři doprovodná opatření uvedená v čl. 35 odst. 1 nařízení (ES) č. 1257/1999 lze v mimořádně okrajově položených oblastech zvýšit až na 85 % celkových oprávněných nákladů. Oproti tomu v souladu s čl. 47 odst. 2 třetí odrážkou téhož nařízení (ES) č. 1257/1999 je příspěvek Společenství u agroenvironmentálních opatření, která tvoří čtvrté doprovodné opatření, omezen na 75 % ve všech oblastech zahrnutých v cíli 1. Jelikož se ochraně zemědělského životního prostředí věnuje v rámci rozvoje venkova velká pozornost, je třeba míru příspěvku Společenství sladit pro všechna doprovodná opatření v mimořádně okrajově položených oblastech.
(22) V souladu s článkem 14 nařízení (ES) č. 1260/1999 [7] zahrnuje každý plán, rámec podpory Společenství, operační program a jednotný programový dokument období sedmi let a období programování začíná 1. ledna 2000. V zájmu soudržnosti a pro vyloučení diskriminací mezi osobami využívajícími týž program musí být umožněno uplatňovat odchylky podle tohoto nařízení výjimečně na celé období programování.
(23) Může být povolena odchylka od stálé politiky Společenství nepovolovat státní podpory pro výroby, zpracování a uvádění na trh zemědělských produktů uvedených v příloze I Smlouvy, aby se tak zmírnily zvláštní obtíže, s nimiž se potýká zemědělská produkce ve francouzských zámořských departementech v důsledku odlehlosti, ostrovní povahy, mimořádně okrajové polohy, malé rozlohy, povrchu, podnebí a hospodářské závislosti na malém množství produktů.
(24) Je třeba stanovit možnost stanovit přechodná pravidla pro usnadnění přechodu z režimu podle nařízení (EHS) č. 3763/91 a režimu podle nařízení (EHS) č. 525/77 na nový režim podle tohoto nařízení a v případě prodloužení platnosti stávajících opatření zajistit jejich nezbytnou návaznost.
(25) Opatření nezbytná k provedení tohoto nařízení by měla být přijímána v souladu s rozhodnutím Rady 1999/468/ES ze dne 28. června 1999 o postupech pro výkon prováděcích pravomocí svěřených Komisi [8],
PŘIJALA TOTO NAŘÍZENÍ:
Článek 1
Toto nařízení stanoví zvláštní opatření pro některé zemědělské produkty k nápravě obtíží způsobených odlehlostí, mimořádně okrajovou polohou a ostrovní povahou francouzských zámořských departementů.
HLAVA I ZVLÁŠTNÍ REŽIM ZÁSOBOVÁNÍ
Článek 2
1. Zřizuje se zvláštní režim zásobování zemědělskými produkty uvedenými v příloze I, jež mají ve francouzských zámořských departementech zásadní význam pro lidskou spotřebu, pro zpracování a jako zemědělské vstupy.
2. Pro každý rok se vyhotoví výhledová bilance potřeby zásobování produkty vyjmenovanými v příloze I. Samostatnou výhledovou bilanci lze vyhotovit pro potřeby zpracovatelského nebo obalového průmyslu pro produkty určené na místní trh, pro tradiční vývoz do třetích zemí za určitých podmínek nebo pro tradiční zasílání do zbývající části Společenství.
Článek 3
1. Na produkty pocházející ze třetích zemí, na které se vztahuje zvláštní režim zásobování, se při přímém dovozu do francouzských zámořských departementů v mezích množství stanovených ve výhledové bilanci neuplatňuje žádné clo.
2. Z toho důvodu, aby se zajistilo uspokojení potřeb zjištěných podle článku 2, pokud jde o množství, cenu a jakost, a aby byl ochráněn podíl Společenství na zásobování, poskytuje se podpora na zásobování francouzských zámořských departementů produkty ze Společenství, které jsou uchovávány ve veřejných intervenčních skladech nebo jsou dostupné na trhu Společenství.
Při stanovení výše podpory se přihlíží ke zvýšeným nákladům na dopravu na trhy francouzských zámořských departementů a vývozním cenám pro vývoz do třetích zemí, a jde-li o produkty určené ke zpracování nebo o zemědělské vstupy, ke zvýšeným nákladům souvisejícím s ostrovní povahou a mimořádně okrajovou polohou oblasti.
3. Při uplatňování zvláštního režimu zásobování se přihlíží zejména
- ke zvláštním potřebám francouzských zámořských departementů, a jde-li o produkty určené ke zpracování nebo o zemědělské vstupy, ke zvláštním jakostním požadavkům,
- k obchodním tokům ze zbývající částí Společenství,
- k hospodářské stránce navrhovaných podpor.
4. Zvláštní režim zásobování se použije pouze tehdy, pokud hospodářský prospěch vyplývající z osvobození od dovozních cel nebo z podpory v případě dodávky ze zbývající části Společenství skutečně připadne až konečnému uživateli.
5. Produkty, na které se vztahuje zvláštní režim zásobování, nemohou být zpětně vyváženy do třetích zemí ani zpětně zasílány do zbývající části Společenství. Zákaz uvedený v tomto odstavci se nevztahuje na obchodní toky mezi francouzskými zámořskými departementy.
Jsou-li dané produkty zpracovány ve francouzských zámořských departementech, nevztahuje se uvedený zákaz na vývoz zpracovaných produktů do třetích zemí ani na jejich tradiční zasílání do zbývající části Společenství, jsou-li dodrženy podmínky stanovené Komisí postupem podle čl. 23 odst. 2.
Neposkytuje se žádná vývozní náhrada.
6. Prováděcí pravidla k této hlavě se stanoví postupem podle čl. 23 odst. 2. Upraví zejména
- stanovení podpor pro zásobování ze zbývající části Společenství,
- předpisy k zajištění toho, aby poskytnutý prospěch skutečně připadl až konečnému uživateli,
- v případě potřeby zavedení systému dovozních nebo dodacích licencí.
Komise postupem podle čl. 23 odst. 2 vypracuje bilance zásobování. Týmž postupem může tyto bilance přezkoumat, stejně jako seznam produktů vyjmenovaných v příloze I, podle vývoje potřeb francouzských zámořských departementů.
Článek 4
Do výše 8000 tun ročně se dávka stanovená podle článků 10 a 11 nařízení (ES) č. 1766/92 [9] nepoužije na dovoz pšeničných otrub kódu KN 230230 pocházejících ze zemí AKT na ostrov Réunion.
HLAVA II OPATŘENÍ NA PODPORU MÍSTNÍ PRODUKCE
KAPITOLA I RÝŽE
Článek 5
1. Pro rýži sklizenou ve Francouzské Guayaně, na kterou byly uzavřeny roční smlouvy týkající se odbytu a uvedení na trh na Guadeloupu a Martiniku i ve zbývající části Společenství, se poskytuje podpora Společenství nejvýše na objem 12000 tun ekvivalentu celoomleté rýže za rok. Pro odbyt a uvedení na trh ve zbývající části Společenství se podpora vyplácí nejvýše na objem 4000 tun.
Smlouvy se uzavírají mezi producenty ve Francouzské Guayaně a fyzickými nebo právnickými osobami usazenými na Guadeloupu, Martiniku nebo ve zbývající části Společenství.
Podpora činí 10 % hodnoty produkce uvedené na trh a prodané na Guadeloupu, Martiniku nebo ve zbývající části Společenství, u zboží dodaného do prvního přístavu vykládky. Toto procento se zvyšuje na 13 %, pokud smluvní stranu producentů tvoří sdružení nebo svaz producentů.
Podpora se vyplácí kupujícímu, který uvede produkty na trh v rámci ročních smluv.
2. Prováděcí pravidla k tomuto článku se stanoví postupem podle čl. 23 odst. 2. Týmž postupem může Komise přezkoumat hranici ročního objemu 12000 tun uvedenou v odst. 1 prvním pododstavci.
KAPITOLA II CHOV HOSPODÁŘSKÝCH ZVÍŘAT A MLÉČNÉ VÝROBKY
Článek 6
1. V oboru chovu hospodářských zvířat se poskytuje podpora na dodávku čistokrevných zvířat nebo zvířat obchodních plemen a živočišných produktů pocházejících ze Společenství do francouzských zámořských departementů.
2. Podmínky pro poskytování podpor se stanoví zejména podle potřeb zásobování francouzských zámořských departementů na zahájení produkce, genetické šlechtění hospodářských zvířat a na chov plemen nejlépe přizpůsobených místním podmínkám. Podpora se vyplácí na dodávku zboží, které splňuje požadavky právních předpisů Společenství.
3. Podpory se stanoví na základě
- podmínek, které vyplývají ze zeměpisné polohy francouzských zámořských departementů, a zejména nákladů na jejich zásobování,
- cen zboží na trhu Společenství a na světovém trhu,
- případného nevybírání cla při dovozu ze třetích zemí,
- hospodářské stránky zamýšlené podpory.
4. Ustanovení čl. 3 odst. 4 a 5 se vztahují na zboží, na které se vztahují podpory poskytované podle odstavce 1 tohoto článku.
5. Seznam produktů, výše podpor uvedených v odstavci 1 a prováděcí pravidla k tomuto článku se stanoví postupem podle čl. 23 odst. 2.
Článek 7
1. Dokud stav místních mladých býčků nedosáhne dostatečně vysoké úrovně, aby byl zajištěn rozvoj místní produkce masa, a v mezích uvedených v článku 9, lze za účelem výkrmu dovážet bez použití cel uvedených v článku 30 nařízení (ES) č. 1254/1999 [10] skot pocházející ze třech zemí určený ke spotřebě ve francouzských zámořských departementech.
Na zvířata, na něž se vztahuje osvobození uvedené v prvním pododstavci, se použije čl. 3 odst. 4 a 5.
2. Počet zvířat, na která se vztahuje osvobození uvedené v odstavci 1, se určuje, je-li nezbytnost dovozu odůvodněna, s přihlédnutím k vývoji místní produkce. Tento počet a prováděcí pravidla k tomuto článku, která obsahují zejména minimální dobu výkrmu, se stanoví postupem podle čl. 23 odst. 2. Tato zvířata jsou určena především producentům, kteří chovají alespoň 50 % zvířat na výkrm místního původu.
Článek 8
Ve směrnici 72/462/EHS [11] se vkládá nový článek, který zní: "Článek 31a
Aniž jsou dotčeny článek 13 směrnice 91/496/EHS [12] a článek 18 směrnice 97/78/ES [13], může se Komise postupem podle článku 29 této směrnice odchýlit od jejích ustanovení, pokud jde o dovoz do francouzských zámořských departementů.
Při přijetí rozhodnutí podle prvního pododstavce se týmž postupem stanoví také pravidla pro postup po dovozu."
Článek 9
1. Na pomoc tradičním činnostem a zvýšení jakosti produkce hovězího a telecího masa v mezích požadavků na spotřebu ve francouzských zámořských departementech, jak vyplývá z pravidelné bilance zásobování, se poskytují podpory uvedené v druhém pododstavci písm. a) a b).
V bilanci se přihlíží k počtu plemenných zvířat dodaných podle článků 6 a 7.
a) Producentům hovězího a telecího masa se vyplácí příplatek k prémii na krávu bez tržní produkce mléka podle článku 6 nařízení (ES) č. 1254/1999. Příplatek činí 50 eur za krávu bez tržní produkce mléka, kterou producent chová v den podání žádosti.
b) Producentům hovězího a telecího masa se vyplácí příplatek k porážkové prémii podle článku 11 nařízení (ES) č. 1254/1999. Jeho výše činí 25 eur za kus.
2. Ustanovení o
a) regionálním stropu stanoveném v článku 4 nařízení (ES) č. 1254/1999 pro zvláštní prémii,
b) individuálním stropu pro zvířata chovaná v hospodářství stanoveném v článku 6 nařízení (ES) č. 1254/1999 pro základní prémii na krávu bez tržní produkce mléka,
c) vnitrostátním stropu stanoveném podle článku 11 nařízení (ES) č. 1254/1999 pro základní porážkovou prémii,
d) hustotě stáda zvířat chovaných v hospodářství podle článku 12 nařízení (ES) č. 1254/1999,
se ve francouzských zámořských departementech nepoužijí ani na zvláštní prémii, ani na základní prémii na krávu bez tržní produkce mléka, ani na porážkovou prémii, ani na příplatky k prémiím uvedené v odst. 1 písm. a) a b) tohoto článku.
3. Základní prémie a příplatky uvedené v odstavcích 1 a 2 se poskytují každým rokem nejvýše na 10000 býků, 35000 krav bez tržní produkce mléka a 20000 poražených zvířat.
4. Prováděcí pravidla k tomuto článku se stanoví postupem podle čl. 23 odst. 2. Zahrnují vypracování bilancí uvedených v odstavci 1 tohoto článku a jejich případné přezkoumání na základě vývoje potřeby a
a) u zvláštní prémie na býky stanoví
- "zmrazení" počtu zvířat v mezích regionálního stropu podle článku 4 nařízení (ES) č. 1254/1999, na něž byla zvláštní prémie ve francouzských zámořských departementech poskytnuta za rok 1994,
- poskytování prémií nejvýše na 90 zvířat v jedné věkové skupině na kalendářní rok a na hospodářství;
b) u prémie na krávu bez tržní produkce mléka
- obsahují ustanovení, která v nezbytné míře zajistí práva producentů, jimž byla prémie poskytnuta podle článku 6 nařízení (ES) č. 1254/1999,
- mohou stanovit vytvoření zvláštní rezervy pro francouzské zámořské departementy a zvláštní podmínky pro přidělování nebo přerozdělování práv s ohledem na cíle sledované v chovu hospodářských zvířat; objem této rezervy se určí na základě stropu stanoveného v odstavci 3 a počtu prémií poskytnutých za rok 1994;
c) u porážkové prémie stanoví
- "zmrazení" počtu zvířat v mezích stropu vymezeného v čl. 38 odst. 1 nařízení (ES) č. 2342/1999 [14], na něž byla poskytnuta porážková prémie za rok 2000.
Prováděcí pravidla mohou obsahovat dodatečné podmínky pro poskytnutí příplatků k prémiím.
Komise může týmž postupem přezkoumat stropy stanovené v odstavci 3.
Článek 10
1. Na rozvoj produkce kravského mléka se poskytuje podpora v mezích místní potřeby mléčných výrobků pro lidskou spotřebu ve francouzských zámořských departementech; tato potřeba se každý hospodářský rok určuje ve výhledové bilanci. Podporu nelze poskytovat na množství mléka využitá pro výrobu odtučněného mléka určeného k výživě zvířat.
Tato podpora se poskytuje producentům a skupinám producentů na množství dodaná do mlékáren. Vyplácí se prostřednictvím mlékáren.
Podpora činí 8,45 eur na 100 kilogramů plnotučného mléka.
Podpora se vyplácí každoročně nejvýše na 40000 tun mléka.
2. Režim doplňkové dávky pro producenty kravského mléka podle nařízení (EHS) č. 3950/92 se na francouzské zámořské departementy nevztahuje.
3. Komise stanoví prováděcí pravidla k tomuto článku a výhledovou bilanci uvedenou v odstavci 1 postupem podle čl. 23 odst. 2.
Komise může týmž postupem přezkoumat maximální množství uvedené v odst. 1 čtvrtém pododstavci.
Článek 11
1. V období let 2001 až 2006 se poskytuje podpora na uskutečňování souhrnných programů podpory produkce a uvádění místních živočišných a mléčných výrobků na trh v departementech Réunion a Martinique. Pro rok 2001 se podpora poskytuje na roční přechodné programy. Souhrnné programy trvají pět let od roku 2002 do roku 2006.
Programy mohou obsahovat opatření na podporu zlepšení jakosti a hygieny, uvádění na trh jakostních produktů, strukturování oborů, racionalizace výrobních a obchodních struktur, místních informačních kanálů souvisejících s jakostní produkcí a poskytování technické pomoci. Tyto programy nesmějí zahrnovat příplatky k prémiím vypláceným podle článků 9 a 10.
Tyto programy jsou vypracovávány a prováděny v úzké spolupráci mezi příslušnými orgány určenými členským státem na jedné straně a stávajícími meziodvětvovými organizacemi, které jsou uznávány jako nejreprezentativnější v daných odvětvích, na druhé straně.
2. Prováděcí pravidla k tomuto článku se stanoví postupem podle čl. 23 odst. 2. Návrhy nejvýše pětiletých programů předkládají Komisi příslušné orgány; Komise je schvaluje postupem podle čl. 23 odst. 2. Komise může týmž postupem rozšířit působnost tohoto článku na departementy Guadeloupe a Guayane, pokud se v těchto departementech vytvoří meziodvětvové organizace.
3. Každý rok předloží francouzské orgány výroční zprávu o provádění programů. Do konce roku 2005 předloží Komise Evropskému parlamentu a Radě souhrnnou zprávu o uplatňování opatření uvedeného v tomto článku a případně k ní připojí vhodné návrhy.
KAPITOLA III OVOCE, ZELENINA, ROSTLINY A KVĚTINY
Článek 12
1. Poskytuje se podpora pro ovoce, zeleninu, květiny a živé rostliny uvedené v kapitolách 6, 7 a 8 kombinované nomenklatury, pro pepř a papriku rodů Capsicum a Pimenta kódu KN 0904, a pro koření kódu KN 0910 sklizené ve francouzských zámořských departementech a určené k zásobování jejich trhu. U banánů se na Martiniku a Guadeloupu tato podpora poskytuje pouze na banány jiné než plantejny kódu KN 08030011.
Tato podpora se poskytuje na produkty odpovídající společným normám stanoveným právními předpisy Společenství, a neexistují-li, specifikacím obsaženým ve smlouvách o dodávce.
Poskytnutí podpory je vázáno na uzavření smluv o dodávkách na dobu jednoho či více hospodářských let mezi jednotlivými producenty nebo skupinami nebo organizacemi producentů podle článků 11, 13 a 14 nařízení (ES) č. 2200/96 [15] na jedné straně a distributory, poskytovateli služeb společného stravování nebo místní samosprávou na straně druhé.
Podpora se vyplácí uvedeným jednotlivým producentům nebo jejich sdružením či organizacím v mezích ročního množství stanoveného podle skupin produktů.
Výše podpory se stanoví paušálně pro každou skupinu produktů, jež je určena, podle průměrné hodnoty dotyčných produktů. Liší se podle toho, zda příjemcem je či není organizace producentů podle článků 11, 13 a 14 nařízení (ES) č. 2200/96.
2. Pro pěstování zelené vanilky kódu KN ex09050000 určené k výrobě sušené (černé) vanilky nebo vanilkových výtažků se poskytuje podpora ve výši 6,04 eura za kilogram.
Tato podpora se vyplácí nejvýše na 75 tun ročně.
3. Pro výrobu geraniové a vetiverové silice kódů KN 330121 a 330126 se poskytuje podpora ve výši 44,68 eura za kilogram.
Tato podpora se vyplácí nejvýše na 30 tun geraniové silice a 5 tun vetiverové silice ročně.
4. Prováděcí pravidla k tomuto článku se stanoví postupem podle čl. 23 odst. 2. Týmž postupem se určí skupiny produktů a výše podpory uvedené v odstavci 1 tohoto článku a případně přezkoumají maximální množství uvedená v odstavcích 2 a 3.
Článek 13
1. Pro zpracování ovoce a zeleniny získané z produktů sklizených ve francouzských zámořských departementech se poskytuje podpora.
Podpora výroby se vyplácí zpracovateli, který zaplatil producentovi za surovinu cenu rovnající se alespoň minimální ceně na základě smluv mezi producenty nebo jejich organizacemi, uznané ve smyslu nařízení (ES) č. 2200/96 na jedné straně, a zpracovateli nebo jejich sdruženími nebo zákonně vytvořenými svazy na druhé straně. Členský stát stanoví minimální cenu suroviny podle produkčních nákladů na tuto surovinu.
2. Výše podpory se stanoví paušálně pro každou skupinu výrobků, pro niž se má určit, na základě místních cen použité suroviny a dovozních cen téže suroviny.
3. Podpora se vyplácí nejvýše na určité množství za rok stanovené pro každou skupinu výrobků.
4. Seznam výrobků, na které se poskytuje podpora, a prováděcí pravidla k tomuto článku se stanoví postupem podle čl. 23 odst. 2. Týmž postupem se určí skupiny produktů a výše podpory uvedené v odstavci 2 tohoto článku a maximální množství uvedené v odstavci 3.
Článek 14
1. Francouzské orgány předloží Komisi program na podporu odvětví ananasu na Martiniku.
Tento program obsahuje motivační opatření ke zlepšení podmínek pěstování, uvádění na trh a zpracovávání ananasu, k podpoře a posílení konkurenceschopnosti tohoto odvětví, k jeho restrukturalizaci a k zachování malých hospodářství. Na ananas vyprodukovaný na Martiniku se nevztahují podpory vyplácené podle článku 13.
2. Francouzské orgány předloží Komisi návrhy nejvýše pětiletých programů spolu se zprávou o provádění předchozího programu. Komise je schválí postupem podle čl. 23 odst. 2.
Článek 15
1. Poskytuje se podpora na uzavírání ročních smluv o odbytu a uvádění produktů uvedených v čl. 12 odst. 1 na trh. Tato podpora se vyplácí nejvýše na objem obchodu 3000 tun daného produktu za rok pro každý departement.
Tyto smlouvy se uzavírají mezi producenty nebo jejich organizacemi podle článků 11, 13 a 14 nařízení (ES) č. 2200/96 na jedné straně a fyzickými nebo právnickými osobami usazenými ve zbývající části Společenství na straně druhé.
2. Podpora činí 10 % hodnoty produkce uvedené na trh s dodáním na místo určení.
3. Podpora se poskytuje kupujícímu, který se zaváže, že uvede na trh produkty z francouzských zámořských departementů v rámci smluv uvedených v odstavci 1.
4. Pokud opatření uvedená v odstavci 1 provádějí společné podniky, které za účelem uvádět produkci sklizenou ve francouzských zámořských departementech na trh spojují producenty z těchto departementů nebo jejich sdružení nebo organizace s fyzickými nebo právnickými osobami usazenými ve zbývající části Společenství, a pokud se smluvní strany zavážou, že budou sdílet své znalosti a know-how nezbytné pro uskutečňování záměru podniku po dobu nejméně tří let, zvyšuje se podpora uvedená v odstavci 2 na 13 % hodnoty produkce společně uvedené každým rokem na trh.
5. Podpora stanovená v tomto článku se za podmínek stanovených v odstavcích 1 až 4 vyplácí také
- na výrobky zpracované z ovoce a zeleniny sklizené ve francouzských zámořských departementech,
- na geraniové a vetiverové silice kódů KN 330121 a 330126,
- na sušenou (černou) vanilku kódu KN ex09050000 a na vanilkové výtažky kódu KN 33019090,
na které byly uzavřeny roční smlouvy o odbytu a uvedení na trh.
6. U melounů kódu KN ex08071900 a ananasu kódu KN ex08043000 však lze podporu v daném departementu poskytnout na objem vyšší než 3000 tun pouze tehdy, pokud není překročen objem, na který se může podpora vztahovat vevšech francouzských zámořských departementech dohromady.
7. Prováděcí pravidla k tomuto článku se stanoví postupem podle čl. 23 odst. 2.
KAPITOLA IV CUKR A ŘETĚZEC CUKROVÁ TŘTINA – CUKR – RUM
Článek 16
1. Producentům, pro něž příslušné subjekty, které určí členský stát, vypracují soupis dodávek do zpracovatelského průmyslu, se poskytuje podpora na přepravu cukrové třtiny do sběrných středisek z polí, na nichž byla sklizena.
2. Výše podpory se určí na základě vzdálenosti a dalších objektivních kritérií týkajících se přepravy; nesmí překročit polovinu přepravních nákladů na tunu, které francouzské orgány v každém departementu paušálně stanoví.
Článek 17
1. Pro přímé zpracování cukrové třtiny vypěstované ve francouzských zámořských departementech na cukrový sirup nebo na zemědělský rum, jak je vymezen v čl. 1 odst. 4 písm. a) bod 2 nařízení (EHS) č. 1576/89 [16], se poskytuje podpora.
Podpora se vyplácí výrobcům cukrového sirupu nebo lihovarníkům za podmínky, že zaplatili pěstitelům cukrové třtiny stanovenou minimální cenu.
2. Podpora se vyplácí
- u cukrového sirupu nanejvýše 250 tun ročně,
- u zemědělského rumu nanejvýše 75600 hektolitrů čistého alkoholu celkem.
Článek 18
Prováděcí pravidla k této kapitole se stanoví a výše podpory a minimální cena uvedená v čl. 17 odst. 1 se stanoví postupem podle čl. 23 odst. 2.
KAPITOLA V OBRAZOVÝ SYMBOL
Článek 19
1. Podmínky pro užití obrazového symbolu, zavedeného kvůli zlepšení povědomí o jakostních zemědělských produktech, nezpracovaných i zpracovaných, typických pro francouzské zámořské departementy jakožto mimořádně okrajově položené regiony, a kvůli zvýšení jejich spotřeby, navrhují profesní organizace. Francouzské orgány předají tyto návrhy se svým stanoviskem Komisi ke schválení.
Na užívání symbolu dohlíží orgán veřejné moci nebo subjekt pověřený příslušnými francouzskými orgány.
2. Prováděcí pravidla k tomuto článku se v případě potřeby stanoví postupem podle čl. 23 odst. 2.
HLAVA III ROSTLINOLÉKAŘSKÁ OPATŘENÍ
Článek 20
1. Francouzské orgány předloží Komisi programy na potírání organismů škodlivých rostlinám nebo rostlinným produktům. Programy uvádějí zejména cíle, jichž má být dosaženo, činnosti, které se mají uskutečnit, dobu jejich trvání a náklady. Programy předložené podle tohoto článku se netýkají ochranných opatření pro banány.
2. Společenství přispěje na financování těchto programů na základě technického rozboru regionální situace.
3. O příspěvku Společenství i o výši podpory se rozhoduje postupem podle čl. 23 odst. 2. Týmž postupem se vymezují opatření, na která se příspěvek Společenství vztahuje.
4. Příspěvek může pokrývat až 60 % oprávněných výdajů. Vyplácí se na základě dokumentace, kterou dodají francouzské orgány. Pokud je to nezbytné, může Komise na vlastní účet uspořádat a provést šetření, které uskuteční odborníci podle článku 21 směrnice 2000/29/ES [17].
HLAVA IV STRUKTURÁLNÍ ODCHYLKY
Článek 21
1. Odchylně od článku 7 nařízení (ES) č. 1257/1999 je celková hodnota podpory vyjádřená v procentech objemu investic, na které se může vztahovat, omezena nejvýše na 75 % u investic zaměřených zejména na podporu diverzifikace, restrukturalizace nebo nasměrování k udržitelnému zemědělství u malých hospodářství, jak jsou vymezena v dodatku programu podle čl. 19 odst. 4 nařízení (ES) č. 1260/1999.
2. Odchylně od čl. 28 odst. 2 nařízení (ES) č. 1257/1999 je celková hodnota podpory vyjádřená v procentech objemu investic, na které se může vztahovat, omezena nejvýše na 65 % u investic do zpracovatelských podniků a do podniků uvádějících na trh zemědělské produkty pocházející převážně z místní produkce v odvětvích, která jsou vymezena v dodatku programu podle čl. 19 odst. 4 nařízení (ES) č. 1260/1999. U malých a středních podniků je celková hodnota podpory za týchž podmínek omezena nejvýše na 75 %.
3. Omezení uvedené v čl. 29 odst. 3 nařízení (ES) č. 1257/1999 se nepoužije na tropické lesy a na zalesněné plochy ležící na území francouzských zámořských departementů.
4. Odchylně od čl. 47 odst. 2 druhého pododstavce třetí odrážky nařízení (ES) č. 1257/1999 se příspěvek Společenství na agroenvironmentální opatření podle článků 22, 23 a 24 uvedeného nařízení zvyšuje na 85 %.
5. Souhrnný popis opatření plánovaných podle tohoto článku se začleňuje do jednotného programového dokumentu pro francouzské zámořské departementy podle článku 19 nařízení (ES) č. 1260/1999.
HLAVA V OBECNÁ A ZÁVĚREČNÁ USTANOVENÍ
Článek 22
Opatření nezbytná k provedení tohoto nařízení se stanoví řídícím postupem podle čl. 23 odst. 2
Článek 23
1. Komisi je nápomocen Řídící výbor pro obiloviny, zřízený článkem 22 nařízení (EHS) č. 1766/92, nebo řídící výbory zřízené nařízeními o společné organizaci trhu s dotyčnými produkty.
U zemědělských produktů, na které se vztahuje nařízení (EHS) č. 827/68 [18], a u produktů, na které se nevztahuje žádná společná organizace trhu, je Komisi nápomocen Řídící výbor pro chmel zřízený článkem 20 nařízení (EHS) č. 1696/71 [19].
V případě obrazového symbolu a v ostatních případech uvedených v tomto nařízení je Komisi nápomocen Řídící výbor pro čerstvé ovoce a zeleninu zřízený nařízením (ES) č. 2200/96.
Pro účely provádění hlavy III je Komisi nápomocen Stálý rostlinolékařský výbor zřízený rozhodnutím 76/894/EHS [20].
Pro účely provádění hlavy IV jsou Komisi nápomocny Výbor pro rozvoj a přeměnu regionů a Výbor pro zemědělské struktury a rozvoj venkova zřízené články 48 a 50 nařízení (ES) č. 1260/1999.
2. Odkazuje-li se na tento odstavec, použijí se články 4 a 7 rozhodnutí 1999/468/ES.
Pokud se však jedná o hlavu III, použije se postup podle článku 18 směrnice 2000/29/ES.
Doba uvedená v čl. 4 odst. 3 rozhodnutí 1999/468/ES je jeden měsíc.
3. Výbory přijmou své jednací řády.
Článek 24
U zemědělských produktů uvedených v příloze I Smlouvy, na něž se vztahují články 87 až 89 Smlouvy, může Komise v odvětví produkce, zpracování a uvádění těchto produktů na trh povolit provozní podporu, aby se tím zmírnily zvláštní obtíže zemědělské produkce ve francouzských zámořských departementech, způsobené odlehlostí, ostrovní povahou a mimořádně okrajovou polohou.
Článek 25
Opatření stanovená v tomto nařízení, s výjimkou článku 21, jsou intervencemi zaměřenými na stabilizaci zemědělských trhů ve smyslu čl. 2 odst. 2 nařízení (ES) č. 1258/1999 [21].
Článek 26
Členské státy přijmou opatření nezbytná k tomu, aby bylo zajištěno dodržování tohoto nařízení, zejména pokud jde o kontroly a správní sankce, a informují o nich Komisi.
Prováděcí pravidla k tomuto článku se stanoví postupem podle čl. 23 odst. 2.
Článek 27
1. Francie předloží Komisi výroční zprávu o provádění opatření stanovených v tomto nařízení.
2. Nejpozději na konci pátého roku používání tohoto režimu předloží Komise Evropskému parlamentu a Radě souhrnnou zprávu o účincích činností uskutečněných na základě tohoto nařízení a případně k ní připojí odpovídající návrhy.
Článek 28
Nařízení (EHS) č. 3763/91 se zrušuje. Odkazy na nařízení (EHS) č. 3763/91 se považují za odkazy na toto nařízení v souladu se srovnávací tabulkou obsaženou v příloze II.
Nařízení (EHS) č. 525/77 se zrušuje od hospodářského roku 2002/03.
Komise může postupem podle čl. 23 odst. 2 přijmout přechodná opatření nezbytná k zajištění harmonického přechodu z režimu platného pro rok 2000 nebo pro hospodářský rok 2000/01 na režim vyplývající z opatření zavedených tímto nařízením. V případě prodloužení platnosti stávajících opatření zajistí jejich nezbytnou návaznost.
Článek 29
Toto nařízení vstupuje v platnost třetím dnem po vyhlášení v Úředním věstníku Evropských společenství.
Použije se ode dne vstupu v platnost. Avšak
- článek 10 se použije ode dne 1. ledna 2001,
- článek 11 se použije ode dne 1. ledna 2001,
- článek 16 se použije na třtinu sklizenou od hospodářského roku 2001/02 včetně,
- článek 21 se použije ode dne 1. ledna 2000.
Toto nařízení je závazné v celém rozsahu a přímo použitelné ve všech členských státech.
Nařízení Rady (ES) č. 2157/2001
ze dne 8. října 2001
o statutu evropské společnosti (SE)
RADA EVROPSKÉ UNIE,
s ohledem na Smlouvu o založení Evropského společenství, a zejména na článek 308 této smlouvy,
s ohledem na návrh Komise [1],
s ohledem na stanovisko Evropského parlamentu [2],
s ohledem na stanovisko Hospodářského a sociálního výboru [3],
vzhledem k těmto důvodům:
(1) Předpokladem dotvoření vnitřního trhu a zlepšení, která to přinese v hospodářské a sociální oblasti v celém Společenství, je nejen odstranění překážek obchodu, ale také přizpůsobení struktur výrobních kapacit rozměrům Společenství. k tomu je nezbytné, aby společnosti, jejichž činnost není omezena na uspokojování pouze čistě místních potřeb, mohly plánovat a provádět reorganizaci svého podnikání v měřítku Společenství.
(2) Tato reorganizace předpokládá, že stávajícím společnostem z různých členských států je dána možnost, aby spojovaly svůj potenciál prostřednictvím fúzí. Tyto operace lze provádět pouze při dodržení pravidel hospodářské soutěže stanovených ve Smlouvě.
(3) Restrukturalizace a spolupráce mezi společnostmi z různých členských států vyvolává právní, psychologické i daňové potíže. Sbližování práva společností jednotlivých členských států pomocí směrnic vydaných podle článku 44 Smlouvy může překonat některé tyto problémy. Takové sbližování však nezbavuje společnosti podléhající různým právním systémům povinnosti zvolit formu společnosti, která se řídí určitým vnitrostátním právem.
(4) Právní rámec, ve kterém musí být provozováno podnikání ve Společenství, je nadále převážně založen na vnitrostátních právních předpisech, a proto již neodpovídá hospodářskému rámci, ve kterém se musí podnikání vyvíjet, má-li být dosaženo cílů stanovených v článku 18 Smlouvy. Tato situace představuje značnou překážku pro vytváření skupin společností z různých členských států.
(5) Členské státy jsou povinny zajistit, aby ustanovení platná pro evropské společnosti podle tohoto nařízení nevedla k diskriminaci vyplývající z neodůvodněného rozdílného přístupu k evropským společnostem ve srovnání s akciovými společnostmi ani k nepřiměřeným omezením týkajícím se založení evropské společnosti nebo přemístění jejího sídla.
(6) Je nezbytně nutné v nejvyšší možné míře zajistit, aby hospodářská a právní jednotka při podnikání ve Společenství byly totožné. K tomuto účelu by měly být vydány předpisy týkající se zřizování společností, vedle společností řídících se daným vnitrostátním právem, jejichž založení a činnost se bude řídit právem vyplývajícím z nařízení Společenství přímo použitelného ve všech členských státech.
(7) Ustanovení takového nařízení umožní vytvářet a řídit společnosti evropského rozměru bez překážek vyplývajících z rozdílů a z omezeného územního uplatnění vnitrostátního práva obchodních společností.
(8) Statut evropské akciové společnosti (dále jen "SE") patří k opatřením, která měla Rada přijmout před rokem 1992 podle Bílé knihy Komise o dotvoření vnitřního trhu, kterou schválila Evropská rada na zasedání v Milánu v červnu 1985. Evropská rada vyslovila na zasedání v Bruselu v roce 1987 přání, aby byl tento statut vytvořen rychle.
(9) Od roku 1970, kdy Komise předložila návrh nařízení o statutu evropské akciové společnosti, který byl změněn v roce 1975, došlo k podstatnému pokroku prací na sbližování vnitrostátního práva společností, takže v oblastech, ve kterých fungování SE nevyžaduje jednotná pravidla Společenství, lze odkazovat na právo akciových společností platné v členském státě, ve kterém má SE sídlo.
(10) Aniž jsou dotčeny hospodářské potřeby, které se mohou objevit v budoucnu, má-li být dosaženo základního cíle právních norem týkajících se SE, musí být přinejmenším možné vytvořit takovou společnost jako prostředek umožňující společnostem z různých členských států fúzovat nebo založit holdingovou společnost nebo umožňující společnostem a jiným právnickým osobám provozujícím hospodářskou činnost a řídícím se právem různých členských států, aby vytvořily společné dceřiné společnosti.
(11) V této souvislosti by mělo být akciové společnosti se sídlem a správním ústředím ve Společenství umožněno, aby se přeměnila na SE, aniž by musela být provedena likvidace, za předpokladu, že má dceřinou společnost v jiném členském státě, než ve kterém má sídlo.
(12) Vnitrostátní právní předpisy vztahující se na akciové společnosti, které nabízejí své cenné papíry veřejnosti, a na transakce s cennými papíry by se měly uplatňovat také tehdy, je-li SE založena veřejnou nabídkou cenných papírů, a na SE, které chtějí takových finančních nástrojů využít;
(13) SE samotná musí být kapitálovou společností ve formě akciové společnosti, která je nejvhodnější formou, jak z hlediska financování, tak i řízení, pro potřeby společnosti provozující podnikání v měřítku Společenství. Aby bylo zajištěno, že tyto společnosti budou mít přiměřenou velikost, má být stanoven minimální základní kapitál tak, aby společnosti měly dostatečný majetek, a přitom nebylo pro malé a střední podniky obtížné SE založit.
(14) SE musí být účinně řízena a musí být zajištěn řádný dohled nad ní. Je třeba mít na paměti, že v současnosti existují ve Společenství dva různé systémy správy akciových společností. Volba systému se přenechává SE, avšak je žádoucí jasně vymezit odpovědnost osob za řízení a za dohled.
(15) Ovládá-li jedna společnost jinou společnost podléhající jinému právnímu systému, určují se v rámci norem a obecných zásad mezinárodního práva soukromého její následná práva a povinnosti týkající se ochrany menšinových akcionářů a třetích osob podle práva, kterým se řídí ovládaná společnost, aniž jsou dotčeny povinnosti uložené ovládající společnosti právem, jímž se řídí, například požadavek připravit konsolidovanou účetní závěrku.
(16) Aniž jsou dotčeny důsledky další koordinace právních předpisů členských států, nevyžadují se v současnosti v této oblasti zvláštní předpisy pro SE. Normy a obecné zásady mezinárodního práva soukromého by se proto měly uplatňovat jak v případě, že SE je ovládající společností, tak i v případě, že SE je společností ovládanou.
(17) Měla by tedy být stanovena úprava použitelná pro SE, která je ovládána jinou osobou, a za tímto účelem by měl být uveden odkaz na právní předpisy vztahující se na akciové společnosti v členském státě, ve kterém má SE sídlo.
(18) Je třeba zajistit, aby každý členský stát uplatňoval sankce použitelné pro akciové společnosti řídící se jeho právem, pokud jde o porušení tohoto nařízení.
(19) Pravidla o zapojení zaměstnanců v evropské společnosti jsou stanovena na základě článku 308 Smlouvy ve směrnici Rady 2001/86/ES ze dne 8. října 2001, kterou se doplňuje statut evropské společnosti s ohledem na zapojení zaměstnanců [4], její ustanovení tedy tvoří nedílný doplněk tohoto nařízení a musí být uplatňována současně.
(20) Toto nařízení se netýká jiných oblastí práva, jako jsou daně, hospodářská soutěž, duševní vlastnictví nebo úpadek. Ustanovení vnitrostátních právních předpisů jednotlivých členských států a právních předpisů Společenství se proto použijí ve výše uvedených oblastech a dalších oblastech neupravených v tomto nařízení.
(21) Směrnicí 2001/86/ES má být zajištěno, aby zaměstnanci měli právo na zapojení v záležitostech a rozhodnutích týkajících se jejich SE. Ostatní záležitosti v oblasti sociální a v oblasti pracovního práva, zejména právo zaměstnanců na informace a projednání platné v členských státech, se řídí vnitrostátními předpisy vztahujícími se za stejných podmínek pro akciové společnosti.
(22) Vstup tohoto nařízení v platnost musí být odložen, aby každý členský stát mohl provést ve svých vnitrostátních právních předpisech směrnici 2001/86/ES a s předstihem zavést mechanismus pro zakládání a činnost SE se sídlem na jeho území, tak aby nařízení a směrnici bylo možno použít současně.
(23) Společnost, jejíž správní ústředí se nenachází ve Společenství, by měla mít možnost podílet se na založení SE za předpokladu, že společnost je založena podle práva některého členského státu, má sídlo v tomto členském státě a má skutečnou a trvalou vazbu na hospodářství členského státu podle zásad stanovených v Obecném programu pro odstranění omezení svobody usazování z roku 1962. Taková vazba existuje zejména tehdy, pokud má společnost v tomto členském státě provozovnu a vykonává svou činnost z této provozovny.
(24) SE by měly mít možnost přemístit sídlo do jiného členského státu. Měla by být zajištěna odpovídající přiměřená ochrana zájmů menšinových akcionářů, kteří nesouhlasí s přemístěním, zájmů věřitelů a jiných oprávněných osob. Toto přemístění by se nemělo dotknout práv vzniklých před přemístěním.
(25) Toto nařízení se nedotýká jakýchkoli ustanovení, která mohou být vložena do Bruselské úmluvy z roku 1968 nebo do právního aktu přijatého členskými státy nebo Radou k nahrazení zmíněné úmluvy a která by se týkala uplatnění soudních pravomocí v případě přemístění sídla akciové společnosti z jednoho členského státu do druhého.
(26) Činnost finančních institucí je upravena zvláštními směrnicemi a vnitrostátní právní předpisy, kterými se tyto směrnice provádějí, a doplňující vnitrostátní pravidla upravující tuto činnost se plně uplatňují na SE.
(27) Se zřetelem na specifickou povahu SE, jež působí na úrovni Společenství zůstávají právní předpisy členských států nedotčeny úpravou podmínek o "skutečném sídle" SE přijatou tímto nařízením a tato úprava nepředurčuje žádná rozhodnutí pro jiné akty Společenství v oblasti práva společností.
(28) Pro přijetí tohoto nařízení nestanoví Smlouva jiné pravomoci než ty, které jsou uvedeny v článku 308.
(29) Jelikož cílů navrhovaného opatření, jak byly uvedeny výše, nemůže být dostatečně dosaženo na úrovni členských států, poněvadž SE je zakládána na evropské úrovni, a proto, z důvodu jejich rozsahu či účinků, jich může být lépe dosaženo na úrovni Společenství, může Společenství přijmout opatření v souladu se zásadou subsidiarity podle článku 5 Smlouvy. V souladu se zásadou proporcionality podle zmíněného článku nepřekračuje toto nařízení rámec toho, co je pro dosažení těchto cílů nezbytné,
PŘIJALA TOTO NAŘÍZENÍ:
HLAVA I
OBECNÁ USTANOVENÍ
Článek 1
1. Na území Společenství lze založit obchodní společnost ve formě evropské akciové společnosti (Societas Europaea, dále jen "SE") za podmínek a způsobem stanoveným v tomto nařízení.
2. Základní kapitál SE je rozvržen na akcie. Každý akcionář ručí jen do výše svého upsaného základního kapitálu.
3. SE je právnickou osobou.
4. Zapojení zaměstnanců v SE se řídí směrnicí 2001/86/ES.
Článek 2
1. Akciové společnosti uvedené v příloze I založené podle práva členského státu, které mají sídlo a správní ústředí ve Společenství, mohou vytvořit SE prostřednictvím fúze, jestliže nejméně dvě z nich podléhají právním předpisům různých členských států.
2. Akciové společnosti a společnosti s ručením omezeným uvedené v příloze II založené podle práva členského státu, které mají sídlo a správní ústředí ve Společenství, mohou usilovat o založení holdingové SE za předpokladu, že nejméně dvě z nich
a) se řídí právem různých členských států nebo
b) mají alespoň dva roky dceřinou společnost řídící se právem jiného členského státu nebo pobočku nacházející se v jiném členském státě.
3. Společnosti ve smyslu čl. 48 odst. 2 Smlouvy a jiné veřejnoprávní nebo soukromoprávní právnické osoby, založené podle práva členského státu, které mají sídlo a správní ústředí ve Společenství, mohou založit dceřinou společnost SE upsáním jejích akcií, jestliže nejméně dvě z nich
a) se řídí právem různých členských států nebo
b) mají alespoň dva roky dceřinou společnost řídící se právem jiného členského státu nebo pobočku nacházející se v jiném členském státě.
4. Akciová společnost založená podle práva členského státu, která má sídlo a správní ústředí ve Společenství, může být přeměněna na SE, pokud má alespoň dva roky dceřinou společnost řídící se právem jiného členského státu.
5. Členský stát může stanovit, že společnost, jejíž správní ústředí se nenachází ve Společenství, se může podílet na založení SE, je-li společnost založena podle práva členského státu, má sídlo v tomtéž členském státě a má skutečnou a trvalou vazbu na hospodářství členského státu.
Článek 3
1. Pro účely čl. 2 odst. 1, 2 a 3 se SE považuje za akciovou společnost řídící se právem členského státu, ve kterém má sídlo.
2. SE samotná může založit jednu nebo více dceřiných společností ve formě SE. Právní předpisy členského státu, ve kterém má dceřiná společnost SE sídlo, podle kterých musí mít akciová společnost více než jednoho akcionáře, se v případě dceřiné společnosti SE nepoužijí. Ustanovení vnitrostátních právních předpisů, kterými se provádí dvanáctá směrnice Rady 89/667/EHS ze dne 21. prosince 1989 v oblasti práva společností o společnostech s ručením omezeným s jediným společníkem [5], se použijí obdobně na SE.
Článek 4
1. Základní kapitál SE se vyjadřuje v eurech.
2. Upsaný základní kapitál musí činit nejméně 120000 eur.
3. Právní předpisy členského státu vyžadující vyšší upsaný základní kapitál u společností s určitým předmětem podnikání se použijí na SE se sídlem v tomto členském státě.
Článek 5
S výhradou čl. 4 odst. 1 a 2 platí pro základní kapitál SE, jeho zachování a změny, a rovněž pro akcie, dluhopisy a ostatní podobné cenné papíry SE předpisy, které by se vztahovaly na akciovou společnost se sídlem v členském státě, ve kterém je SE zapsána do rejstříku.
Článek 6
Pro účely tohoto nařízení se výrazem "stanovy SE" rozumí zakladatelská smlouva nebo listina a stanovy SE, jsou-li předmětem zvláštního dokumentu.
Článek 7
Sídlo SE se musí nacházet ve Společenství, ve stejném členském státě jako její správní ústředí. Členský stát může kromě toho uložit SE zapsané do rejstříku na jeho území povinnost mít své správní ústředí a sídlo na stejném místě.
Článek 8
1. Sídlo SE lze přemístit do jiného členského státu v souladu s odstavci 2 až 13. Toto přemístění nesmí vést k zániku SE ani k vytvoření nové právnické osoby.
2. Řídící nebo správní orgán vypracuje projekt na přemístění a zveřejní jej v souladu s článkem 13, aniž jsou dotčeny další formy zveřejnění stanovené členským státem, ve kterém se nachází sídlo společnosti. Tento projekt uvádí dosavadní firmu, sídlo a spisovou značku zápisu SE a rovněž obsahuje
a) zamýšlené nové sídlo SE;
b) zamýšlené stanovy SE, včetně případně nové firmy;
c) veškeré důsledky přemístění na účast zaměstnanců;
d) zamýšlený harmonogram přemístění;
e) veškerá práva na ochranu akcionářů nebo věřitelů.
3. Řídící nebo správní orgán vypracuje zprávu, která vysvětluje a odůvodňuje právní a hospodářská hlediska přemístění a uvádí důsledky přemístění pro akcionáře, věřitele a zaměstnance.
4. Akcionáři a věřitelé SE jsou oprávněni nejméně jeden měsíc před valnou hromadou, která má rozhodnout o přemístění, prostudovat v sídle SE projekt přemístění a zprávu vypracovanou podle odstavce 3 a na žádost obdržet zdarma kopie těchto dokumentů.
5. Členský stát může pro SE zapsané do rejstříku na svém území přijmout ustanovení k zajištění přiměřené ochrany menšinových akcionářů, kteří se vyslovili proti přemístění.
6. Rozhodnutí o přemístění je možno přijmout nejdříve dva měsíce po zveřejnění projektu. Toto rozhodnutí se přijímá podle článku 59.
7. Než příslušný úřad vydá osvědčení uvedené v odstavci 8, musí SE prokázat s ohledem na závazky vzniklé před zveřejněním projektu přemístění, že jsou přiměřeně chráněny zájmy věřitelů a jiných oprávněných osob (včetně veřejnoprávních subjektů) vůči SE v souladu s požadavky stanovenými členským státem, ve kterém má SE sídlo před přemístěním.
Členský stát může rozšířit uplatňování prvního pododstavce na závazky, které vzniknou (nebo mohou vzniknout) před přemístěním.
První a druhý pododstavec se netýkají uplatňování těch vnitrostátních právních předpisů členských států pro SE, které upravují uskutečnění nebo zajištění platby veřejnoprávním subjektům.
8. V členském státě, ve kterém má SE sídlo, vystaví soud, notář nebo jiný příslušný úřad osvědčení potvrzující splnění všech úkonů a formalit, které musejí být provedeny před přemístěním.
9. Nový zápis do rejstříku nelze provést, nebylo-li předloženo osvědčení uvedené v odstavci 8 a nebylo-li prokázáno, že byly provedeny formality potřebné pro zápis v zemi, kde se má nacházet nové sídlo.
10. Přemístění sídla SE a související změny jejích stanov nabývají účinnosti dnem, ke kterému je SE zapsána do rejstříku příslušného pro nové sídlo v souladu s článkem 12.
11. Jakmile nabude účinnosti nový zápis SE do rejstříku, oznámí tuto skutečnost rejstřík nového sídla rejstříku starého sídla. Výmaz starého zápisu se provede teprve po obdržení tohoto oznámení.
12. Nový zápis do rejstříku a výmaz starého zápisu z něj se zveřejňuje v dotyčných členských státech v souladu s článkem 13.
13. Zveřejněním nového zápisu SE do rejstříku je zápis nového sídla účinný vůči třetím osobám. Dokud však nebyl zveřejněn výmaz SE z rejstříku jejího předchozího sídla, mohou třetí osoby nadále považovat za sídlo předchozí sídlo SE, neprokáže-li se, že těmto třetím osobám bylo nové sídlo známo.
14. Vnitrostátní předpisy členského státu mohou stanovit, že pro SE zapsané do rejstříku v tomto členském státě nenabývá účinnosti přemístění sídla, které by vedlo ke změně použitelného práva, pokud některý z příslušných orgánů úřadů členského státu vysloví s tímto přemístěním nesouhlas ve dvouměsíční lhůtě uvedené v odstavci 6. Tento nesouhlas je přípustný pouze z důvodů veřejného zájmu.
Podléhá-li SE podle směrnic Společenství dohledu vnitrostátního finančního dozorčího úřadu, má tento úřad rovněž právo nesouhlasit se změnou sídla.
Nesouhlas musí být možné soudně přezkoumat.
15. Žádná SE nesmí přemístit sídlo, bylo-li vůči ní zahájeno řízení týkající se zrušení, likvidace, platební neschopnosti nebo zastavení plateb nebo jiné podobné řízení.
16. SE, která přemístila sídlo do jiného členského státu, je považována, pokud jde o veškeré spory vzniklé před okamžikem přemístění podle odstavce 10, za SE se sídlem v členském státě, ve kterém byla zapsána do rejstříku před přemístěním, i když žaloba byla podána po přemístění sídla.
Článek 9
1. SE se řídí
a) tímto nařízením;
b) svými stanovami, pokud je to v tomto nařízení výslovně stanoveno;
nebo
c) v případě záležitostí tímto nařízením neupravených nebo záležitostí tímto nařízením upravených pouze částečně ve věcech, které neupravuje,
i) právními předpisy přijatými členskými státy k provedení opatření Společenství, která se týkají výhradně SE,
ii) právními předpisy členského státu, které by se vztahovaly na akciovou společnost založenou podle práva členského státu, ve kterém má SE sídlo,
iii) svými stanovami stejným způsobem, jako u akciové společnosti založené v souladu s právními předpisy členského státu, ve kterém má SE sídlo.
2. Právní předpisy přijaté členskými státy výhradně pro SE musí být v souladu se směrnicemi vztahujícími se na akciové společnosti uvedené v příloze I.
3. Je-li předmět podnikání, který vykonává SE, upraven zvláštními vnitrostátními právními předpisy, uplatňují se tyto právní předpisy plně na SE.
Článek 10
S výhradou tohoto nařízení se k SE v každém členském státě přistupuje tak, jako kdyby se jednalo o akciovou společnost založenou podle práva členského státu, ve kterém má sídlo.
Článek 11
1. Před nebo za firmou SE musí být uváděna zkratka "SE".
2. Pouze SE smí uvádět ve své firmě zkratku "SE".
3. Obchodní společnosti a jiné právnické osoby zapsané do rejstříku v členském státě před dnem vstupu tohoto nařízení v platnost, v jejichž firmách se objevuje zkratka SE, však nemusí svou firmu měnit.
Článek 12
1. Každá SE se zapisuje v členském státě, ve kterém má sídlo, do rejstříku určeného právními předpisy členského státu v souladu s článkem 3 první směrnice Rady (68/151/EHS) ze dne 9. března 1968 o koordinaci ochranných opatření za účelem dosažení jejich rovnocennosti ve Společenství, které jsou vyžadovány v členských státech od společností ve smyslu čl. 58 odst. 2 Smlouvy, na ochranu zájmů společníků a třetích osob [6].
2. SE nesmí být zapsána, dokud nebyla uzavřena dohoda o zapojení zaměstnanců podle článku 4 směrnice 2001/86/ES nebo dokud nebylo přijato rozhodnutí podle čl. 3 odst. 6 směrnice nebo dokud neuplynula doba vyjednávání podle článku 5 směrnice, aniž bylo dosaženo dohody.
3. K zápisu SE do rejstříku v členském státě, který využil možnost uvedenou v čl. 7 odst. 3 směrnice 2001/86/ES, musí buď být uzavřena dohoda o zapojení zaměstnanců včetně účasti podle článku 4 směrnice, nebo nesmí žádná ze zúčastněných společností před zápisem SE podléhat pravidlům o účasti.
4. Stanovy SE nesmí být nikdy v rozporu s úpravou zapojení zaměstnanců. Je-li nová úprava přijatá podle směrnice v rozporu se stávajícími stanovami, musí se stanovy v potřebném rozsahu změnit.
V tom případě může členský stát stanovit, že řídící nebo správní orgán SE je oprávněn provést změnu stanov bez dalšího rozhodnutí valné hromady akcionářů.
Článek 13
Zveřejňování listin a údajů o SE, které musí být zveřejněny na základě tohoto nařízení, se provede způsobem stanoveným v právních předpisech členského státu, ve kterém má SE sídlo, v souladu se směrnicí 68/151/EHS.
Článek 14
1. Oznámení o zápisu SE do rejstříku a o výmazu z rejstříku se pro informační účely zveřejní v Úředním věstníku Evropských společenství, po zveřejnění v souladu s článkem 13. V tomto oznámení musí být uvedena firma, spisová značka zápisu, datum a místo zápisu SE do rejstříku, datum, místo a název zveřejnění, sídlo SE a předmět podnikání SE.
2. Je-li sídlo SE přemístěno v souladu s článkem 8, zveřejní se oznámení s údaji uvedenými v odstavci 1 společně s údaji o novém zápisu do rejstříku.
3. Údaje uvedené v odstavci 1 se sdělují Úřadu pro úřední tisky Evropských společenství do jednoho měsíce po zveřejnění podle článku 13.
HLAVA II
ZALOŽENÍ
Oddíl 1
Obecná ustanovení
Článek 15
1. S výhradou ustanovení tohoto nařízení se založení SE řídí právními předpisy vztahujícími se na akciové společnosti v členském státě, ve kterém SE zřizuje sídlo.
2. Zápis SE do rejstříku se zveřejňuje v souladu s článkem 13.
Článek 16
1. SE nabývá právní subjektivity dnem, ke kterému je zapsána do rejstříku uvedeného v článku 12.
2. Jestliže byly jménem SE provedeny úkony před jejím zápisem do rejstříku v souladu s článkem 12 a SE nepřevezme po svém zápisu závazky vzniklé z těchto úkonů, jsou fyzické osoby, společnosti nebo jiné právnické osoby, které provedly tyto úkony, zavázány společně a nerozdílně a neomezeně, nebylo-li dohodnuto jinak.
Oddíl 2
Založení SE prostřednictvím fúze
Článek 17
1. SE může být založena fúzí v souladu s čl. 2 odst. 1.
2. Tuto fúzi lze provést:
a) postupem pro fúzi sloučením podle čl. 3 odst. 1 třetí směrnice Rady (78/855/EHS) ze dne 9. října 1978, založená čl. 54 odst. 3 písm. g) Smlouvy, o fúzích akciových společností [7] nebo b) postupem pro fúzi splynutím podle čl. 4 odst. 1 uvedené směrnice.
V případě fúze sloučením získává při uskutečnění fúze formu SE nástupnická společnost. V případě fúze splynutím se SE stává nově založená společnost.
Článek 18
V záležitostech, které tento oddíl neupravuje, nebo v záležitostech, které jsou v tomto oddíle upraveny pouze částečně, se na každou společnost účastnící se založení SE prostřednictvím fúze vztahují právní předpisy členského státu, jehož právem se řídí, upravující fúze akciových společností v souladu se směrnicí 78/855/EHS.
Článek 19
Právní předpisy členského státu mohou stanovit, že se společnost řídící se právem tohoto státu nesmí zúčastnit založení SE prostřednictvím fúze, pokud s tím některý z příslušných orgánů tohoto členského státu vyjádří nesouhlas před vydáním osvědčení uvedeného v čl. 25 odst. 2.
Tento nesouhlas je přípustný pouze z důvodů veřejného zájmu. Nesouhlas musí být možné soudně přezkoumat.
Článek 20
1. Řídící nebo správní orgány fúzujících společností vypracují projekt fúze. Projekt zahrnuje tyto údaje:
a) firma a sídlo každé fúzující společnosti a navrhovaná firma a sídlo SE;
b) výměnný poměr akcií a částka jakéhokoli případného dorovnání;
c) podmínky pro přidělení akcií v SE;
d) den, od kterého majiteli akcií SE vzniká právo na podíl na zisku, a případné zvláštní podmínky týkající se tohoto práva;
e) den, od kterého se pro účely účetnictví považují jednání fúzujících společností za jednání SE;
f) práva udělená SE akcionářům se zvláštními právy a majitelům cenných papírů jiných než akcie nebo navrhovaná opatření, která se týkají těchto osob;
g) zvláštní výhody poskytnuté znalcům, kteří přezkoumávají projekt fúze, nebo členům správních, řídících, dozorčích nebo kontrolních orgánů fúzujících společností;
h) stanovy SE;
i) údaje o postupu, jímž se určí podmínky účasti zaměstnanců podle směrnice 2001/86/ES.
2. Fúzující společnosti mohou v projektu fúze upravit další záležitosti.
Článek 21
U každé fúzující společnosti a s výhradou dalších požadavků uložených členským státem, jehož právem se řídí dotyčná společnost, se ve věstníku tohoto členského státu zveřejňují tyto údaje:
a) právní forma, firma a sídlo každé fúzující společnosti;
b) rejstřík, u kterého jsou uloženy listiny každé fúzující společnosti uvedené v čl. 3 odst. 2 směrnice 68/151/EHS a spisová značka zápisu;
c) údaje o opatřeních ustanovených v souladu s článkem 24 pro výkon práv věřitelů dotyčné společnosti a adresu, na které lze získat zdarma veškeré údaje o těchto opatřeních;
d) údaje o opatřeních ustanovených v souladu s článkem 24 pro výkon práv menšinových akcionářů dotyčné společnosti a adresu, na které lze získat zdarma veškeré údaje o těchto opatřeních;
e) navrhovaná firma a sídlo SE.
Článek 22
Namísto znalců jednajících na účet každé fúzující společnosti může projekt fúze přezkoumat a vypracovat jednotnou zprávu pro všechny akcionáře jeden nebo více nezávislých znalců ve smyslu článku 10 směrnice 78/855/EHS, jmenovaných za tímto účelem na společnou žádost společností soudem nebo správním úřadem v členském státě jedné z fúzujících společností nebo plánované SE.
Znalci mají právo požadovat od každé z fúzujících společností všechny informace, které považují za potřebné k plnění své funkce.
Článek 23
1. Projekt fúze schvaluje valná hromada každé z fúzujících společností.
2. Účast zaměstnanců v SE se stanoví podle směrnice 2001/86/ES. Valná hromada každé z fúzujících společností si může vyhradit právo podmínit zápis do rejstříku SE svým výslovným schválením takto přijatých úprav.
Článek 24
1. Právo členského státu, kterým se řídí každá z fúzujících společností, se uplatňuje jako v případě fúze akciových společností, přičemž se zohlední přeshraniční povaha fúze s ohledem na ochranu zájmů
a) věřitelů fúzujících společností;
b) majitelů dluhopisů fúzujících společností;
c) majitelů cenných papírů jiných než akcie, se kterými jsou spojena zvláštní práva vůči fúzujícím společnostem.
2. Členské státy mohou v případě fúzujících společností, které se řídí jejich právem, přijmout předpisy k zajištění vhodné ochrany menšinových akcionářů, kteří s fúzí nesouhlasí.
Článek 25
1. Soulad fúze s právem se přezkoumá, pokud jde o část postupu týkajícího se každé fúzující společnosti, podle právních předpisů platných pro fúze akciových společností členského státu, jehož právem se fúzující společnost řídí.
2. V každém dotyčném členském státě vystaví soud, notář nebo jiný příslušný úřad osvědčení potvrzující splnění všech úkonů a formalit, které musejí být před fúzí provedeny.
3. Stanoví-li právo členského státu, kterým se řídí fúzující společnost, postup pro přezkoumání a změnu výměnného poměru akcií nebo postup pro vypořádání menšinových akcionářů, aniž by to bránilo zápisu fúze, použijí se tyto postupy pouze tehdy, pokud ostatní fúzující společnosti nacházející se v členském státě, který tento postup nestanoví, výslovně přijmou při schvalování projektu fúze v souladu s čl. 23 odst. 1 možnost, aby se akcionáři zmíněné fúzující společnosti řídili tímto postupem. V těchto případech může soud, notář nebo jiné příslušné úřady vystavit osvědčení uvedené v odstavci 2, i když byl tento postup zahájen. V osvědčení však musí být uvedeno, že tento postup dosud probíhá. Rozhodnutí přijaté na základě tohoto postupu je závazné pro nástupnickou společnost a všechny její akcionáře.
Článek 26
1. Soulad fúze s právem přezkoumá, pokud jde o část postupu týkajícího se provedení fúze a založení SE, soud, notář nebo jiný úřad příslušný pro přezkoumání tohoto hlediska souladu fúzí akciových společností s právem v členském státě, ve kterém se má nacházet navrhované sídlo SE.
2. K tomuto účelu předloží každá fúzující společnost příslušnému úřadu osvědčení uvedené v čl. 25 odst. 2 do šesti měsíců od jeho vydání společně s kopií projektu fúze schváleného touto společností.
3. Úřad uvedený v odstavci 1 zajistí zejména, aby fúzující společnosti schválily projekt fúze ve shodném znění a aby byly přijaty úpravy o účasti zaměstnanců podle směrnice 2001/86/ES.
4. Zmíněný úřad se rovněž přesvědčí, zda byla SE založena v souladu s požadavky právních předpisů členského státu, ve kterém se nachází její sídlo, v souladu s článkem 15.
Článek 27
1. Fúze a současné založení SE nabývá účinnosti dnem, ke kterému je SE zapsána do rejstříku v souladu s článkem 12.
2. SE nesmí být zapsána do rejstříku, dokud nebyly splněny všechny formality uvedené v článcích 25 a 26.
Článek 28
U každé fúzující společnosti se provedení fúze zveřejní způsobem stanoveným právními předpisy každého členského státu v souladu s článkem 3 směrnice 68/151/EHS.
Článek 29
1. Fúze provedená podle čl. 17 odst. 2 písm. a) má bez dalšího tyto důsledky, které nastávají současně:
a) veškerá aktiva a pasiva každé zanikající společnosti se převádějí na nástupnickou společnost;
b) akcionáři zanikající společnosti se stávají akcionáři nástupnické společnosti;
c) zanikající společnost zaniká;
d) nástupnická společnost nabývá formu SE.
2. Fúze provedená podle čl. 17 odst. 2 písm. b) má bez dalšího tyto důsledky, které nastávají současně:
a) veškerá aktiva a pasiva fúzujících společností se převádějí na SE;
b) akcionáři fúzujících společností se stávají akcionáři SE;
c) fúzující společnosti zanikají.
3. Vyžadují-li v případě fúze akciových společností právní předpisy členského státu splnění zvláštních formalit, aby nabyl účinnosti převod určitých aktiv, práv a závazků fúzujících společností vůči třetím osobám, tyto formality se vyžadují a splní je buď fúzující společnosti, nebo SE po svém zápisu do rejstříku.
4. Práva a povinnosti zúčastněných společností týkající se podmínek zaměstnání vyplývající z vnitrostátních právních předpisů, praxe a jednotlivých pracovních smluv nebo pracovních poměrů, které existují ke dni zápisu do rejstříku, se převádějí na SE jejím zápisem bez dalšího.
Článek 30
Fúze podle čl. 2 odst. 1 nesmí být prohlášena za neplatnou poté, co je SE zapsána do rejstříku.
Pokud neproběhlo přezkoumání souladu fúze s právem podle článků 25 a 26, může to být důvodem pro zrušení SE.
Článek 31
1. Provede-li fúzi ve smyslu čl. 17 odst. 2 písm. a) společnost, která vlastní všechny akcie a ostatní cenné papíry opravňující hlasovat na valných hromadách jiné společnosti, nepoužije se čl. 20 odst. 1 písm. b), c) a d), čl. 29 odst. 1 písm. b) ani článek 22. Vnitrostátní právní předpisy, kterými se řídí jednotlivé fúzující společnosti, a vnitrostátní právní předpisy týkající se fúzí akciových společností v souladu s článkem 24 směrnice 78/855/EHS se však použijí.
2. Provede-li fúzi sloučením společnost, která vlastní alespoň 90 % akcií, avšak ne všechny akcie a ostatní cenné papíry opravňující hlasovat na valných hromadách jiné společnosti, jsou zprávy řídícího nebo správního orgánu, zprávy nezávislého znalce nebo znalců a listiny potřebné pro přezkoumání vyžadovány, pouze pokud to požadují vnitrostátní právní předpisy, kterými se řídí nástupnická společnost nebo zanikající společnost.
Členské státy však mohou stanovit, že se tento odstavec uplatňuje pouze tehdy, vlastní-li společnost akcie udělující alespoň 90 % hlasovacích práv, ale ne všechna hlasovací práva.
Oddíl 3
Založení holdingové SE
Článek 32
1. Holdingovou SE lze založit v souladu s čl. 2 odst. 2.
Společnosti, které daly podnět k založení holdingové SE v souladu s čl. 2 odst. 2, i nadále existují.
2. Řídící nebo správní orgány společností, které dávají podnět založení holdingové společnosti, vypracují jednotný projekt založení holdingové společnosti. Projekt zahrnuje zprávu, jež vysvětluje a odůvodňuje právní a hospodářská hlediska založení a uvádí důsledky vytvoření holdingové SE pro akcionáře a zaměstnance. Projekt obsahuje rovněž údaje podle čl. 20 odst. 1 písm. a), b), c), f), g), h) a i) a stanoví minimální podíl akcií každé společnosti dávající podnět k založení holdingové SE, kterým musí přispět akcionáři k založení holdingové SE. Tento podíl musí tvořit akcie představující více než 50 % stálých hlasovacích práv.
3. Pro každou společnost dávající podnět k založení se zveřejní projekt založení holdingové SE způsobem stanoveným vnitrostátními právními předpisy každého členského státu v souladu s článkem 3 směrnice 68/151/EHS nejméně jeden měsíc před konáním valné hromady, která má rozhodnout o založení holdingové SE.
4. Jeden nebo více znalců nezávislých na společnostech dávajících podnět k založení jmenovaných nebo schválených soudem nebo správním úřadem členského státu, jehož právem se řídí jednotlivé společnosti, v souladu s vnitrostátními právními předpisy, kterými se provádí směrnice 78/855/EHS, přezkoumají projekt založení vypracovaný v souladu s odstavcem 2 a vyhotoví písemnou zprávu pro akcionáře každé společnosti. Na základě dohody mezi společnostmi dávajícími podnět k založení může jeden nebo více znalců jmenovaných nebo schválených soudem nebo správním úřadem členského státu, jehož právem se řídí jedna ze společností dávajících podnět k založení nebo plánovaná SE v souladu s vnitrostátními právními předpisy, kterými se provádí směrnice 78/855/EHS, zpracovat jednu písemnou zprávu pro akcionáře všech společností.
5. Zpráva musí poukazovat na případné potíže při ocenění a uvádět, zda je navrhovaný výměnný poměr akcií spravedlivý a odůvodněný, a dále uvést metody, podle nichž byl určen, a zda jsou tyto metody v daném případě vhodné.
6. Projekt založení holdingové SE schvaluje valná hromada každé společnosti dávající podnět k založení.
Účast zaměstnanců v holdingové společnosti se stanoví podle směrnice 2001/86/ES. Valné hromady jednotlivých společností dávajících podnět k založení si mohou vyhradit právo podmínit zápis holdingové SE do rejstříku svým výslovným schválením takto přijatých úprav.
7. Tato ustanovení se uplatňují obdobně na společnosti s ručením omezeným.
Článek 33
1. Akcionáři nebo držitelé podílů společností dávajících podnět k založení holdingové SE mají k dispozici tříměsíční lhůtu, ve které mohou sdělit společnosti dávající podnět k založení, zda mají v úmyslu přispět svými akciemi nebo podíly k založení holdingové SE. Tato lhůta začíná běžet dnem, ke kterému byl s konečnou platností stanoven projekt založení holdingové SE v souladu s článkem 32.
2. Holdingová SE je založena pouze tehdy, pokud akcionáři nebo držitelé podílů společností dávajících podnět k založení převedou ve lhůtě uvedené v odstavci 1 minimální podíl akcií nebo podílů každé společnosti v souladu s projektem založení a pokud byly splněny všechny ostatní podmínky.
3. Jsou-li splněny všechny podmínky pro založení holdingové SE v souladu s odstavcem 2, zveřejní každá společnost dávající podnět k založení tuto skutečnost způsobem stanoveným vnitrostátními právními předpisy, kterými se provádí článek 3 směrnice 68/151/EHS a kterými se řídí každá z těchto společností.
Akcionáři nebo držitelé podílů společností dávajících podnět k založení, kteří ve lhůtě uvedené v odstavci 1 nesdělí, zda mají v úmyslu své akcie nebo podíly poskytnout společnostem dávajícím podnět k založení za účelem založení holdingové SE, mají k dispozici dodatečnou jednoměsíční lhůtu, ve které tak mohou učinit.
4. Akcionáři nebo držitelé podílů, kteří přispějí svými cennými papíry k založení SE, obdrží akcie holdingové SE.
5. Holdingová SE smí být zapsána do rejstříku až poté, co se prokáže, že byly splněny formality uvedené v článku 32 a podmínky uvedené v odstavci 2.
Článek 34
Členský stát může v případě společností dávajících podnět k založení SE přijmout předpisy na ochranu menšinových akcionářů, kteří nesouhlasí se založením, věřitelů a zaměstnanců.
Oddíl 4
Založení dceřiné SE
Článek 35
SE lze založit v souladu s čl. 2 odst. 3.
Článek 36
Na společnosti a ostatní právnické osoby účastnící se založení se vztahují předpisy, kterými se řídí jejich účast na založení dceřiné společnosti ve formě akciové společnosti podle vnitrostátních právních předpisů.
Oddíl 5
Přeměna stávající akciové společnosti na SE
Článek 37
1. SE lze založit v souladu s čl. 2 odst. 4.
2. Aniž je dotčen článek 12, nevede přeměna akciové společnosti na SE k zániku společnosti, ani k vytvoření nové právnické osoby.
3. Sídlo nesmí být přemístěno z jednoho členského státu do jiného podle článku 8 současně s nabytím účinnosti přeměny.
4. Řídící nebo správní orgán dotyčné společnosti vypracuje projekt přeměny a zprávu, která vysvětluje a odůvodňuje právní a hospodářská hlediska této přeměny a uvádí důsledky přechodu na formu SE pro akcionáře a zaměstnance.
5. Projekt přeměny se zveřejní způsobem stanoveným právními předpisy každého členského státu v souladu s článkem 3 směrnice 68/151/EHS nejméně jeden měsíc před konáním valné hromady, která má rozhodnout o přeměně.
6. Před konáním valné hromady uvedené v odstavci 7 musí jeden nebo více nezávislých znalců jmenovaných nebo schválených v souladu s vnitrostátními právními předpisy, kterými se provádí článek 10 směrnice 78/855/EHS, soudem nebo správním úřadem členského státu, jehož právem se řídí společnost, která se mění na SE, náležitě osvědčit v souladu se směrnicí 77/91/EHS [8], že společnost má čistá aktiva nejméně ve výši svého základního kapitálu a rezervních fondů, které nesmějí být podle právních předpisů nebo stanov rozděleny.
7. Valná hromada dotyčné společnosti schválí projekt přeměny společně se stanovami SE. Rozhodnutí valné hromady musí být přijato v souladu s vnitrostátními právními předpisy, kterými se provádí článek 7 směrnice 78/855/EHS.
8. Členské státy mohou podmínit přeměnu společnosti, ve které je stanovena účast zaměstnanců, tím, že orgán společnosti schválí přeměnu kvalifikovanou většinou nebo jednohlasně.
9. Práva a povinnosti společnosti, která se má přeměnit, týkající se podmínek zaměstnání, vyplývající z vnitrostátních právních předpisů, praxe a jednotlivých pracovních smluv nebo pracovních poměrů, které existují ke dni zápisu do rejstříku, se převádějí na SE jejím zápisem bez dalšího.
HLAVA III
STRUKTURA SE
Článek 38
Za podmínek stanovených tímto nařízením má SE tyto orgány:
a) valnou hromadu akcionářů a
b) buď dozorčí orgán a řídící orgán (dualistický systém), nebo správní orgán (monistický systém), podle toho, kterou možnost obsahují stanovy.
Oddíl 1
Dualistický systém
Článek 39
1. Řídící orgán odpovídá za řízení SE. Členský stát může stanovit, že generální ředitel nebo generální ředitelé odpovídají za běžné každodenní vedení společnosti za stejných podmínek, jaké platí pro akciové společnosti se sídlem na jeho území.
2. Člena nebo členy řídícího orgánu jmenuje a odvolává dozorčí orgán.
Členský stát však může vyžadovat nebo umožnit, aby ve stanovách bylo stanoveno, že člena nebo členy řídícího orgánu jmenuje a odvolává valná hromada za stejných podmínek, jaké platí pro akciové společnosti se sídlem na jeho území.
3. Nikdo nesmí být současně členem řídícího i dozorčího orgánu téže SE. Dozorčí orgán však může jmenovat jednoho ze svých členů, aby jednal jako člen řídícího orgánu v případě, že toto místo není obsazeno. Po tuto dobu se pozastavují funkce dotyčné osoby jako člena dozorčího orgánu. Členský stát může tuto dobu omezit.
4. Počet členů řídícího orgánu nebo pravidla pro jeho stanovení uvádějí stanovy SE. Členský stát však může stanovit jejich nejnižší nebo nejvyšší počet.
5. Neexistují-li předpisy členského státu o dualistickém systému pro akciové společnosti se sídlem na jeho území, může členský stát ve vztahu k SE přijmout potřebná opatření.
Článek 40
1. Dozorčí orgán dohlíží na práci řídícího orgánu. Není oprávněn sám řídit SE.
2. Členy dozorčího orgánu jmenuje valná hromada. Členové prvního dozorčího orgánu však mohou být jmenováni stanovami. To platí, aniž je dotčen čl. 47 odst. 4 nebo úprava účasti zaměstnanců uzavřená podle směrnice 2001/86/ES.
3. Počet členů dozorčího orgánu nebo pravidla pro jeho stanovení uvádějí stanovy. Členský stát však může stanovit nejnižší nebo nejvyšší počet členů dozorčího orgánu pro SE se sídlem na jeho území.
Článek 41
1. Řídící orgán informuje dozorčí orgán nejméně jednou za tři měsíce o průběhu a předpokládaném vývoji podnikání SE.
2. Kromě pravidelných informací uvedených v odstavci 1 podává řídící orgán dozorčímu orgánu neprodleně informace o událostech, které by mohly mít na SE významný vliv.
3. Dozorčí orgán může od řídícího orgánu požadovat, aby mu poskytl jakékoli informace, které jsou potřebné pro výkon dohledu v souladu s čl. 40 odst. 1. Členský stát může stanovit, že tuto možnost je rovněž oprávněn využít každý člen dozorčího orgánu.
4. Dozorčí orgán může provést nebo nechat provést jakákoli šetření potřebná k výkonu jeho povinností.
5. Každý člen dozorčího orgánu je oprávněn se dozvědět veškeré orgánu podané informace.
Článek 42
Dozorčí orgán zvolí ze svého středu předsedu. Jmenují-li polovinu členů zaměstnanci, může být za předsedu zvolen pouze člen jmenovaný valnou hromadou akcionářů.
Oddíl 2
Monistický systém
Článek 43
1. Správní orgán řídí SE. Členský stát může stanovit, že generální ředitel nebo generální ředitelé odpovídají za běžné každodenní vedení společnosti za stejných podmínek, jaké platí pro akciové společnosti se sídlem na jeho území.
2. Počet členů správního orgánu nebo pravidla pro jeho stanovení uvádějí stanovy SE. Členský stát však může stanovit nejnižší a případně i nejvyšší počet členů.
Správní orgán však sestává nejméně ze tří členů, je-li účast zaměstnanců upravena v souladu se směrnicí 2001/86/ES.
3. Člena nebo členy správního orgánu jmenuje valná hromada. Členové prvního správního orgánu však mohou být jmenováni stanovami. To platí, aniž je dotčen čl. 47 odst. 4 nebo úprava účasti zaměstnanců přijatá podle směrnice 2001/86/ES.
4. Neexistují-li předpisy členského státu o monistickém systému s ohledem na akciové společnosti se sídlem na jeho území, může členský stát ve vztahu k SE přijmout potřebná opatření.
Článek 44
1. Správní orgán zasedá v intervalech stanovených stanovami, nejméně však jednou za tři měsíce, aby projednal průběh a předpokládaný vývoj podnikání SE.
2. Každý člen správního orgánu je oprávněn se dozvědět veškeré orgánu předané informace.
Článek 45
Správní orgán zvolí ze svého středu předsedu. Jmenují-li polovinu členů zaměstnanci, může být za předsedu zvolen pouze člen jmenovaný valnou hromadou akcionářů.
Oddíl 3
Společná pravidla pro monistický a dualistický systém
Článek 46
1. Členové orgánů společnosti jsou jmenováni na dobu stanovenou ve stanovách, která však nesmí přesahovat šest let.
2. S výhradou případných omezení stanovených ve stanovách mohou být členové opětovně jmenováni jednou nebo vícekrát na dobu stanovenou v souladu s odstavcem 1.
Článek 47
1. Stanovy SE mohou povolit společnosti nebo jiné právnické osobě, aby byla členem jednoho z jejích orgánů, nestanoví-li jinak právní předpisy vztahující se na akciové společnosti v členském státě, ve kterém se nachází sídlo SE.
Tato společnost nebo jiná právnická osoba jmenuje fyzickou osobu, aby vykonávala její funkce v dotyčném orgánu.
2. Členem kteréhokoli orgánu SE ani zástupcem člena ve smyslu odstavce 1 nesmí být osoba, která
a) podle právních předpisů členského státu, ve kterém se nachází sídlo SE, není způsobilá být členem odpovídajícího orgánu akciové společnosti řídící se právem tohoto členského státu nebo
b) není způsobilá být členem odpovídajícího orgánu akciové společnosti řídící se právem členského státu v důsledku soudního nebo správního rozhodnutí vydaného v tomto členském státě.
3. Stanovy SE mohou v souladu s právními předpisy vztahujícími se na akciové společnosti v členském státě, ve kterém se nachází sídlo SE, stanovit zvláštní podmínky pro způsobilost členů, kteří zastupují akcionáře.
4. Toto nařízení se nedotýká vnitrostátních právních předpisů, které povolují menšině akcionářů nebo jiným osobám nebo orgánům jmenovat některé členy orgánu společnosti.
Článek 48
1. Stanovy SE uvádějí druhy jednání, které musí v dualistickém systému schválit řídícímu orgánu dozorčí orgán nebo které vyžadují výslovné rozhodnutí správního orgánu v monistickém systému.
Členský stát však může stanovit, že v dualistickém systému může dozorčí orgán sám stanovit, které druhy jednání vyžadují schválení.
2. Členský stát může určit druhy jednání, které musí být přinejmenším uvedeny ve stanovách SE se sídlem na jeho území.
Článek 49
Členové orgánů SE nesmějí ani poté, co přestanou zastávat funkci, sdělovat informace o SE, jejichž šíření by mohlo poškodit zájmy společnosti, s výjimkou případů, ve kterých předání informací požadují nebo povolují vnitrostátní právní předpisy vztahující se na akciové společnosti nebo ve kterých je sdělení ve veřejném zájmu.
Článek 50
1. Nestanoví-li toto nařízení nebo stanovy jinak, platí pro usnášeníschopnost a rozhodování v orgánech SE tato pravidla:
a) usnášeníschopnost: musí být přítomna nebo zastoupena nejméně polovina členů;
b) rozhodování: děje se většinou přítomných nebo zastoupených členů.
2. Nestanoví-li stanovy jinak, má předseda každého orgánu v případě rovnosti hlasů rozhodující hlas. Stanovy nesmí stanovit jinak, pokud se polovina dozorčího orgánu skládá ze zástupců zaměstnanců.
3. Je-li stanovena účast zaměstnanců v souladu se směrnicí 2001/86/ES, může členský stát stanovit, že se na usnášeníschopnost a rozhodování dozorčího orgánu vztahují odchylně odstavců 1 a 2 předpisy vztahující se za stejných podmínek na akciové společnosti, které se řídí právem dotyčného členského státu.
Článek 51
Členové řídících, dozorčích a správních orgánů SE odpovídají v souladu s předpisy vztahujícími se na akciové společnosti v členském státě, ve kterém se nachází sídlo SE, za ztrátu nebo škodu, která vznikla SE v důsledku porušení jim uložených právních, ze stanov vyplývajících nebo jiných povinností při výkonu jejich funkce.
Oddíl 4
Valná hromada
Článek 52
Valná hromada rozhoduje o záležitostech, ve kterých má výlučnou pravomoc na základě
a) tohoto nařízení nebo
b) právních předpisů členského státu, ve kterém se nachází sídlo SE, jimiž se provádí směrnice 2001/86/ES.
Kromě toho valná hromada rozhoduje o záležitostech, pro něž svěřují pravomoc valné hromadě akciové společnosti řídící se právem členského státu, ve kterém se nachází sídlo SE, buď právní předpisy tohoto členského státu, nebo stanovy SE v souladu s nimi.
Článek 53
Aniž jsou dotčena pravidla stanovená v tomto oddíle, řídí se organizace a průběh valné hromady a hlasování právními předpisy vztahujícími se na akciové společnosti v členském státě, ve kterém se nachází sídlo SE.
Článek 54
1. Valná hromada SE se koná nejméně jednou v kalendářním roce do šesti měsíců po skončení účetního období, nestanoví-li častější konání valné hromady právní předpisy členského státu, ve kterém se nachází sídlo SE, vztahující se na akciové společnosti se stejným předmětem podnikání jako SE. Členský stát však může stanovit, že první valná hromada se může konat kdykoli během osmnácti měsíců po založení SE.
2. Valnou hromadu může kdykoli svolat řídící, správní či dozorčí orgán nebo jiný příslušný orgán či úřad v souladu s vnitrostátními právními předpisy vztahujícími se na akciové společnosti v členském státě, ve kterém se nachází sídlo SE.
Článek 55
1. Jeden nebo více akcionářů, kteří disponují společně akciemi představujícími alespoň 10 % upsaného základního kapitálu, mohou požádat SE, o svolání valné hromady a určeni pořadu jednání; stanovy SE nebo vnitrostátní právní předpisy mohou stanovit nižší procentní podíl za stejných podmínek, jaké platí pro akciové společnosti.
2. V žádosti o svolání valné hromady musí být uvedeny body, které mají být zařazeny na pořad jednání.
3. Nekoná-li se po žádosti podle odstavce 1 valná hromada v přiměřené době, nejpozději do dvou měsíců, může soud nebo správní úřad příslušný podle sídla SE nařídit, aby byla valná hromada svolána ve stanovené lhůtě, nebo oprávnit akcionáře, kteří podali žádost, nebo jejich zástupce, aby valnou hromadu svolali. Tím nejsou dotčeny případné vnitrostátní právní předpisy, které rovněž akcionářům umožňují, aby sami svolali valnou hromadu.
Článek 56
Jeden nebo více akcionářů, kteří disponují společně akciemi představujícími alespoň 10 % upsaného základního kapitálu, mohou požádat, aby byly na pořad jednání valné hromady zařazeny jeden nebo více dodatečných bodů. Postupy a lhůty pro tyto žádosti stanoví vnitrostátní právní předpisy členského státu, ve kterém se nachází sídlo SE, nebo, pokud tak nečiní, stanovy SE. Uvedený procentní podíl lze snížit stanovami nebo právními předpisy členského státu, ve kterém se nachází sídlo SE, za stejných podmínek, které platí pro akciové společnosti.
Článek 57
Pokud nevyžaduje toto nařízení nebo případně právní předpisy vztahující se na akciové společnosti v členském státě, ve kterém se nachází sídlo SE, vyšší většinu, přijímají se rozhodnutí valné hromady prostou většinou odevzdaných platných hlasů.
Článek 58
Mezi odevzdané hlasy se nepočítají hlasy, které jsou spojeny s akciemi, jejichž majitel se nezúčastnil hlasování, zdržel se hlasování nebo odevzdal prázdný nebo neplatný hlasovací lístek.
Článek 59
1. Změny stanov SE vyžadují rozhodnutí valné hromady přijaté většinou nejméně dvou třetin odevzdaných hlasů, pokud právní předpisy vztahující se na akciové společnosti v členském státě, ve kterém se nachází sídlo SE, nevyžadují nebo neumožňují vyšší většinu.
2. Členský stát však může stanovit, že je-li zastoupena nejméně polovina upsaného základního kapitálu SE, stačí prostá většina hlasů podle odstavce 1.
3. Změny stanov SE se zveřejňují v souladu s článkem 13.
Článek 60
1. Existují-li v SE dva nebo více druhů akcií, podléhá každé rozhodnutí valné hromady zvláštnímu hlasování každé skupiny akcionářů, jejichž zvláštních práv se toto rozhodnutí týká.
2. Vyžaduje-li rozhodnutí valné hromady většinu hlasů uvedenou v čl. 59 odst. 1 nebo 2, vyžaduje se tato většina i u zvláštního hlasování každé skupiny akcionářů, jejichž zvláštních práv se toto rozhodnutí týká.
HLAVA IV
ROČNÍ ÚČETNÍ ZÁVĚRKA A KONSOLIDOVANÁ ÚČETNÍ ZÁVĚRKA
Článek 61
S výhradou článku 62 se SE řídí pravidly vztahujícími se na akciové společnosti řídící se právem členského státu, ve kterém se nachází sídlo SE, pokud jde o sestavování její roční účetní závěrky a případně konsolidované účetní závěrky, včetně doprovodné výroční zprávy, a o jejich ověřování a zveřejňování.
Článek 62
1. SE, která je úvěrovou nebo finanční institucí, se řídí pravidly stanovenými ve vnitrostátních právních předpisech členského státu, ve kterém se nachází její sídlo, jimiž se provádí směrnice Evropského parlamentu a Rady 2000/12/ES ze dne 20. března 2000 o přístupu k činnosti úvěrových institucí a o jejím výkonu [9], pokud jde o sestavování její roční účetní závěrky a případně konsolidované účetní závěrky, včetně doprovodné výroční zprávy, a o jejich ověřování a zveřejňování.
2. SE, která je pojišťovnou, se řídí pravidly stanovenými ve vnitrostátních právních předpisech členského státu, ve kterém se nachází její sídlo, jimiž se provádí směrnice Rady 91/674/EHS ze dne 19. prosince 1991 o ročních účetních závěrkách a konsolidovaných účetních závěrkách pojišťoven [10], pokud jde o sestavování její roční účetní závěrky a případně konsolidované účetní závěrky, včetně doprovodné výroční zprávy, a o jejich ověřování a zveřejňování.
HLAVA V
ZRUŠENÍ, LIKVIDACE, PLATEBNÍ NESCHOPNOST A ZASTAVENÍ PLATEB
Článek 63
Ve věcech zrušení, likvidace, platební neschopnosti, zastavení plateb a podobných postupů se SE řídí právními předpisy, které by se vztahovaly na akciovou společnost založenou podle práva členského státu, ve kterém se nachází její sídlo, včetně ustanovení o rozhodování valné hromady.
Článek 64
1. Nesplňuje-li SE nadále požadavky stanovené v článku 7, přijme členský stát, ve kterém se nachází sídlo SE, vhodná opatření, aby SE byla povinna uvést své postavení do souladu s právními předpisy ve stanovené lhůtě buď
a) opětovným zřízením svého správního ústředí v členském státě, ve kterém se nachází její sídlo, nebo
b) přemístěním sídla postupem stanoveným v článku 8.
2. Členský stát, ve kterém se nachází sídlo SE, učiní opatření potřebná k zajištění toho, aby SE, která neuvedla svoje postavení do souladu s právem podle odstavce 1, byla zrušena.
3. Členský stát, ve kterém se nachází sídlo SE, stanoví opravný prostředek proti rozhodnutí o porušení článku 7. Opravný prostředek má odkladný účinek na postupy podle odstavců 1 a 2.
4. Je-li na podnět úřadů nebo kterékoli dotčené osoby zjištěno, že SE má správní ústředí na území členského státu v rozporu s článkem 7, uvědomí úřady uvedeného členského státu neprodleně členský stát, ve kterém se nachází sídlo SE.
Článek 65
Aniž jsou dotčena ustanovení vnitrostátních právních předpisů vyžadující další zveřejnění, zveřejňuje se v souladu s článkem 13 zahájení a ukončení řízení o zrušení, likvidaci, platební neschopnosti nebo zastavení plateb a každé rozhodnutí o pokračování v činnosti.
Článek 66
1. SE se může přeměnit na akciovou společnost řídící se právem členského státu, ve kterém se nachází její sídlo. Rozhodnutí o přeměně lze učinit teprve po uplynutí dvou let od jejího zápisu do rejstříku a po schválení prvních dvou ročních účetních závěrek.
2. Přeměna SE na akciovou společnost nevede k zániku společnosti nebo k vytvoření nové právnické osoby.
3. Řídící nebo správní orgán SE vypracuje projekt přeměny a zprávu, která vysvětlí a odůvodní právní a hospodářská hlediska přeměny a uvede důsledky přechodu na právní formu akciové společnosti pro akcionáře a zaměstnance.
4. Projekt přeměny se zveřejní způsobem stanoveným právními předpisy každého členského státu v souladu s článkem 3 směrnice 68/151/EHS nejméně jeden měsíc před konáním valné hromady, která má rozhodnout o přeměně.
5. Před konáním valné hromady uvedené v odstavci 6 osvědčí jeden nebo více nezávislých znalců jmenovaných nebo schválených v souladu s vnitrostátními právními předpisy, kterými se provádí článek 10 směrnice 78/855/EHS, soudem nebo správním úřadem v členském státě, jehož právem se řídí SE, která se mění na akciovou společnost, že společnost má aktiva minimálně ve výši svého základního kapitálu.
6. Valná hromada SE schválí projekt přeměny společně se stanovami akciové společnosti. Rozhodnutí valné hromady musí být přijato v souladu s vnitrostátními právními předpisy, kterými se provádí článek 7 směrnice 78/855/EHS.
HLAVA VI
DOPLŇUJÍCÍ A PŘECHODNÁ USTANOVENÍ
Článek 67
1. Pokud se na kterýkoli členský stát nevztahuje třetí etapa hospodářské a měnové unie, může uplatnit na SE se sídlem na svém území stejné předpisy, které uplatňuje na akciové společnosti řídící se jeho právem, pokud jde o vyjádření jejího základního kapitálu. SE však může v každém případě vyjádřit svůj kapitál také v eurech. V tom případě je přepočítacím koeficientem mezi národní měnou a eurem přepočítací koeficient, který platil poslední den měsíce, který předcházel založení SE.
2. Pokud se na členský stát, ve kterém má SE sídlo, nevztahuje třetí etapa hospodářské a měnové unie, může SE sestavit a zveřejnit svou roční účetní závěrku a případně konsolidovanou účetní závěrku v eurech. Členský stát může požadovat, aby byla roční účetní závěrka a případně konsolidovaná účetní závěrka SE sestavena a zveřejněna v národní měně za stejných podmínek, které platí pro akciové společnosti řídící se jeho právem. Tím není dotčena dodatečná možnost, aby SE zveřejnila svou roční případně konsolidovanou účetní závěrku v eurech v souladu se směrnicí Rady 90/604/EHS ze dne 8. listopadu 1990, kterou se mění směrnice 78/660/EHS o ročních účetních závěrkách a směrnice 83/349/EHS o konsolidovaných účetních závěrkách, pokud se jedná o výjimky pro malé a střední podniky a o zveřejňování ročních účetních závěrek v ECU [11].
HLAVA VII
ZÁVĚREČNÁ USTANOVENÍ
Článek 68
1. Členské státy učiní veškerá vhodná opatření pro účinné uplatňování tohoto nařízení.
2. Každý členský stát určí příslušné úřady ve smyslu článků 8, 25, 26, 54, 55 a 64. Zároveň o tom informuje Komisi a ostatní členské státy.
Článek 69
Nejpozději do pěti let po vstupu tohoto nařízení v platnost podá Komise Radě a Evropskému parlamentu zprávu o uplatňování tohoto nařízení a případně též návrhy na jeho změny. Zpráva zejména posoudí, zda je vhodné
a) umožnit umístění správního ústředí SE a sídla SE v různých členských státech;
b) rozšířit pojem fúze v čl. 17 odst. 2 za účelem uznání i jiných typů fúzí, než které jsou uvedeny v čl. 3 odst. 1 a čl. 4 odst. 1 směrnice 78/855/EHS;
c) přezkoumat pravidlo o soudní pravomoci v čl. 8 odst. 16 ve světle ustanovení, která budou případně vložena do Bruselské úmluvy z roku 1968 nebo do jakéhokoli právního aktu členských států nebo Rady k nahrazení této úmluvy;
d) povolit, aby členský stát umožnil v právních předpisech, které přijme při výkonu oprávnění poskytnutých členskému státu tímto nařízením nebo k zajištění účinného uplatňování tohoto nařízení na SE, zavést do stanov SE ustanovení, která se odchylují od těchto právních předpisů nebo je doplňují, i když tato ustanovení nejsou povolena ve stanovách akciové společnosti se sídlem v tomto členském státě.
Článek 70
Toto nařízení vstupuje v platnost dnem 8. října 2004.
Toto nařízení je závazné v celém rozsahu a přímo použitelné ve všech členských státech.
Nařízení Komise (ES) č. 2430/2001
ze dne 12. prosince 2001,
kterým se doplňuje příloha nařízení (ES) č. 2301/97 o zápisu určitých názvů do Rejstříku osvědčení o zvláštní povaze uvedeném v nařízení Rady (EHS) č. 2082/92 o osvědčeních o zvláštní povaze zemědělských produktů a potravin
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (EHS) č. 2082/92 ze dne 14. července 1992 o osvědčeních o zvláštní povaze zemědělských produktů a potravin [1], a zejména na čl. 9 odst. 1 uvedeného nařízení,
vzhledem k těmto důvodům:
(1) Podle článku 7 nařízení (EHS) č. 2082/92 postoupilo Švédsko Komisi žádost o zápis názvu "Falukorv" do Rejstříku osvědčení o zvláštní povaze.
(2) Označení "zaručená tradiční specialita" může být použito pouze u názvů zapsaných v tomto rejstříku.
(3) Po zveřejnění názvu uvedeného v příloze tohoto nařízení v Úředním věstníku Evropských společenství [2] Komise neobdržela žádné námitky ve smyslu článku 8 uvedeného nařízení.
(4) V důsledku toho by měl být název uvedený v příloze zapsán do Rejstříku osvědčení o zvláštní povaze, a být tak chráněn ve Společenství podle čl. 13 odst. 2 nařízení (EHS) č. 2082/92 jako zaručená tradiční specialita.
(5) Příloha tohoto nařízení doplňuje přílohu nařízení Komise (ES) č. 2301/97 [3], naposledy pozměněného nařízením (ES) č. 1482/2000 [4],
PŘIJALA TOTO NAŘÍZENÍ:
Článek 1
Název uvedený v příloze tohoto nařízení se doplňuje k příloze nařízení (ES) č. 2301/97 a zapíše se do Rejstříku osvědčení o zvláštní povaze podle čl. 9 odst. 1 nařízení (EHS) č. 2082/92.
Je chráněn podle čl. 13 odst. 2 uvedeného nařízení. Článek 2
Toto nařízení vstupuje v platnost dvacátým dnem po vyhlášení
Rozhodnutí Komise
ze dne 18. února 2002
o společném formuláři pro předkládání souhrnných údajů o jakosti paliv v jednotlivých státech
(oznámeno pod číslem K(2002) 508)
(2002/159/ES)
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na směrnici Evropského parlamentu a Rady 98/70/ES ze dne 13. října 1998 o jakosti benzinu a motorové nafty a o změně směrnice Rady 93/12/EHS [1], a zejména na čl. 8 odst. 3 uvedené směrnice,
vzhledem k těmto důvodům:
(1) Je nezbytné, aby členské státy sledovaly jakost benzinu a motorové nafty uváděných na trh na svém území, aby bylo zajištěno plnění environmentálních specifikací obsažených ve směrnici 98/70/ES, jakož i účinnost opatření ke snižování znečištění ovzduší vozidly.
(2) Je nezbytné zavést společný formulář pro předkládání informací o sledování jakosti paliv v souladu s čl. 8 odst. 3 směrnice 98/70/ES,
PŘIJALA TOTO ROZHODNUTÍ:
Článek 1
Toto rozhodnutí stanoví společný formulář pro předkládání údajů o jakosti paliv v jednotlivých státech v souladu s článkem 8 směrnice 98/70/ES.
Článek 2
Členské státy použijí při předkládání informací Komisi formulář uvedený v příloze.
Článek 3
Toto rozhodnutí je určeno členským státům.
Rozhodnutí Komise
ze dne 21. února 2002,
kterým se mění příloha D směrnice Rady 90/426/EHS, pokud jde o diagnostické testy na mor koní
(oznámeno pod číslem K(2002) 556)
(Text s významem pro EHP)
(2002/160/ES)
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na směrnici Rady 90/426/EHS ze dne 26. června 1990 o veterinárních předpisech pro přesun koňovitých a jejich dovoz ze třetích zemí [1], naposledy pozměněnou rozhodnutím 2001/298/ES [2], a zejména na článek 23 uvedené směrnice,
vzhledem k těmto důvodům:
(1) Příloha D směrnice 90/426/EHS popisuje test reakce vazby komplementu, který se provádí při diagnóze moru koní.
(2) V listopadu 2000 pořádala referenční laboratoř Společenství v Algete ve Španělsku výroční setkání národních referenčních laboratoří pro mor koní z členských států EU. Během tohoto setkání byl předložen vědecký důkaz toho, že test reakce vazby komplementu, jak je v současnosti popsán v příloze D směrnice 90/426/EHS, má vážná omezení zejména proto, že je vhodný pouze pro zjišťování protilátek v případě nedávné infekce nebo očkování. Navíc je tento test téměř ve všech laboratořích Společenství a také v hlavních vývozních zemích v praxi nahrazován moderními testy ELISA.
(3) Mezinárodně uznané laboratorní testy pro zjišťování protilátek proti viru moru koní jsou popsány
Rozhodnutí Komise
ze dne 18. prosince 2001,
kterým se stanoví prováděcí pravidla k rozhodnutí Rady 2000/596/ES, pokud jde o řídící a kontrolní systémy a o postupy pro provádění finančních oprav v rámci akcí spolufinancovaných z Evropského fondu pro uprchlíky
(oznámeno pod číslem K(2001) 4372)
(2002/307/ES)
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na rozhodnutí Rady 2000/596/ES ze dne 28. září 2000 o zřízení Evropského fondu pro uprchlíky [1], a zejména na článek 24 uvedeného rozhodnutí,
po konzultaci s výborem zřízeným čl. 21 odst. 1 rozhodnutí 2000/596/ES,
vzhledem k těmto důvodům:
(1) Aby členské státy zajistily řádné finanční řízení pomoci poskytované z Evropského fondu pro uprchlíky (dále jen "fond"), musí stanovit obecné zásady organizace úkolů orgánu příslušného pro provádění spolufinancovaných akcí.
(2) Aby členské státy zajistily využití finančních prostředků Společenství v souladu se zásadami řádného finančního řízení, musí zavést řídící a kontrolní systémy, které zajistí dostatečný revizní záznam, a poskytovat Komisi veškerou pomoc, kterou bude potřebovat k provádění kontrol, zvláště namátkových kontrol.
(3) Aby se zajistilo účinné a řádné využívání finančních prostředků Společenství, je třeba stanovit jednotná kritéria pro kontroly prováděné členskými státy podle článku 18 rozhodnutí 2000/596/ES.
(4) Aby se zajistilo jednotné zacházení s prohlášeními o výdajích, pro které je požadována pomoc z fondu podle čl. 17 odst. 2 rozhodnutí 2000/596/ES, je třeba vypracovat vzorové prohlášení o výdajích.
(5) Aby bylo umožněno vracení neoprávněně vyplacených částek podle čl. 18 odst. 1 rozhodnutí 2000/596/ES, je zapotřebí, aby členské státy informovaly Komisi o zjištěných nesrovnalostech a o průběhu správního nebo soudního řízení.
(6) Podle čl. 19 odst. 1 rozhodnutí 2000/596/ES musí členské státy provádět požadované finanční opravy v návaznosti na individuální nebo systémové nesrovnalosti formou úplného nebo částečného zrušení účasti Společenství. Aby bylo zajištěno jednotné provádění tohoto ustanovení v celém Společenství, je nutné stanovit pravidla pro určení oprav, které mají být provedeny, a stanovení povinnosti informovat Komisi.
(7) Pokud členský stát nesplní své povinnosti podle čl. 19 odst. 1 rozhodnutí 2000/596/ES nebo podle článku 18, může Komise sama provést opravy podle čl. 18 odst. 4 téhož rozhodnutí. Kdykoli je to možné a proveditelné, musí být částka opravy hodnocena na základě jednotlivých spisů a musí být rovna částce výdajů nesprávně vyúčtovaných fondu v souladu se zásadou proporcionality. Pokud není možné nebo proveditelné přesně vyčíslit finanční dopad nesrovnalosti nebo pokud by bylo zrušení všech dotyčných výdajů nepřiměřené, Komise by měla určit své opravy extrapolací nebo paušální sazbou podle rozsahu a finančního dopadu nesrovnalosti, které členský stát nezabránil nebo kterou nezjistil či neopravil.
(8) Měla by být stanovena určitá prováděcí pravidla pro finanční opravy stanovené v čl. 19 odst. 1 rozhodnutí 2000/596/ES a tatáž pravidla by měla být použitelná v případech uvedených v čl. 18 odst. 4 písm. b) téhož rozhodnutí.
(9) Musí být stanoveny úroky z prodlení, které je třeba vrátit spolu s neoprávněně přijatou částkou Komisi podle čl. 19 odst. 3 rozhodnutí 2000/596/ES.
(10) Toto rozhodnutí se použije, aniž jsou dotčena ustanovení o navrácení státní podpory podle článku 14 nařízení Rady (ES) č. 659/1999 ze dne 22. března 1999, kterým se stanoví prováděcí pravidla k článku 93 Smlouvy o ES [2].
(11) Toto rozhodnutí se použije, aniž je dotčeno nařízení Rady (Euratom, ES) č. 2185/96 ze dne 11. listopadu 1996 o kontrolách a inspekcích na místě prováděných Komisí za účelem ochrany finančních zájmů Evropských společenství proti podvodům a jiným porušením předpisů [3],
ROZHODLA TAKTO:
KAPITOLA I
OBLAST PŮSOBNOSTI A DEFINICE
Článek 1
Toto rozhodnutí stanoví prováděcí pravidla k rozhodnutí Rady 2000/596/ES, pokud jde o řídící a kontrolní systémy pro financování poskytované z Evropského fondu pro uprchlíky (dále jen "fond") a spravované členskými státy, a postup pro provádění finančních oprav použitelných na toto financování.
Článek 2
Pro účely tohoto rozhodnutí se rozumí:
a) "příslušným orgánem": orgán určený členským státem podle článku 7 rozhodnutí 2000/596/ES;
b) "zprostředkujícím subjektem": každý orgán veřejné správy nebo nevládní organizace, na který příslušný orgán přenese působnost k provádění podle článku 7 rozhodnutí 2000/596/ES.
KAPITOLA II
ŘÍDÍCÍ A KONTROLNÍ SYSTÉMY
Článek 3
1. Při provádění čl. 18 odst. 1 písm. c) rozhodnutí 2000/596/ES udělí členské státy pokyny orgánu a zprostředkujícímu subjektu, na které byla přenesena působnost.
Aniž je dotčen čl. 18 odst. 1 rozhodnutí 2000/596/ES, týkají se pokyny organizace řídících a kontrolních systémů nezbytných k zajištění přesnosti, zákonnosti a způsobilosti žádostí o financování Společenstvím a odvolávají se na obecně uznávaná pravidla řádné správní praxe stanovená v příloze I.
2. Jsou-li všechny úkoly příslušného orgánu nebo některé z nich jsou přeneseny na zprostředkující subjekt, stanoví pokyny uvedené v odstavci 1 prováděcí pravidla pro:
a) jasné vymezení a rozdělení úkolů, zejména pokud jde o řízení, platby a kontroly a ověřování souladu s
i) podmínkami stanovenými v rozhodnutích Komise, kterými se schvalují žádosti o spolufinancování uvedené v článku 8 rozhodnutí 2000/596/ES;
ii) pravidly pro způsobilost výdajů stanovenými v příloze 1 rozhodnutí Komise 2001/275/ES [4] a
iii) politikami a akcemi Společenství, zvláště těmi, které se týkají pravidel hospodářské soutěže, veřejných zakázek, ochrany a zlepšování životního prostředí, odstraňování nerovností a podpory rovnosti mužů a žen;
b) zavádění účinných systémů, které zajistí uspokojivý výkon pravomocí zprostředkujících subjektů, a
c) poskytování informací příslušnému orgánu o účinném plnění jejich úkolů a popisu použitých prostředků.
3. Podle čl. 18 odst. 1 písm. b) rozhodnutí 2000/596/ES sdělí členské státy nejpozději do dvou měsíců od nabytí účinku tohoto rozhodnutí Komisi kromě informací obsažených v první žádosti o spolufinancování popis řídících a kontrolních systémů, které zavedly, a všech plánovaných zlepšení, se zvláštním přihlédnutím k obecně uznávaným pravidlům řádné správní praxe stanoveným v příloze I.
Tento popis musí zahrnovat následující údaje o každém příslušném orgánu:
a) úkoly orgánu, jež mu byly přiděleny;
b) rozdělení těchto úkolů v rámci příslušného orgánu nebo zprostředkujícího subjektu takovým způsobem, aby byly od sebe dostatečně odděleny řídící, platební a kontrolní úkoly, s cílem zajistit řádné finanční řízení;
c) údaje o všech případných zprostředkujících subjektech;
d) postupy pro příjem, ověřování a potvrzování žádostí o platby a schvalování a platbu výdajů a jejich zaúčtování;
e) předpisy upravující vnitřní účetní kontroly nebo obdobné postupy.
4. Komise posoudí ve spolupráci s členskými státy řídící a kontrolní systémy a poukáže na případné nedostatky týkající se průhlednosti kontrol činnosti fondu a plnění povinností Komise podle článku 274 Smlouvy o ES.
Článek 4
1. Řídící a kontrolní systémy členských států zajistí dostatečný revizní záznam.
2. Revizní záznam se považuje za dostatečný, pokud umožňuje:
a) srovnání souhrnných účtů předkládaných Komisi s jednotlivými záznamy o výdajích a podklady uchovávanými na různých správních úrovních a konečnými příjemci včetně subjektů nebo podniků provádějících projekty a
b) ověření rozdělení a převodů dostupných finančních prostředků Společenství a vnitrostátních finančních prostředků.
Orientační popis požadavků na údaje týkající se dostatečného revizního záznamu je uveden v příloze II.
3. Příslušný orgán zavede postupy, kterými se zajistí vedení záznamu o místě uložení všech dokladů týkajících se jednotlivých plateb uskutečněných v rámci dotčeného vnitrostátního prováděcího programu a možnost předložení dokladů k nahlédnutí na vyžádání:
a) pracovníků orgánu příslušného pro zpracování žádostí o platbu;
b) vnitrostátních kontrolních orgánů, které provádějí kontroly požadované podle čl. 5 odst. 1 tohoto rozhodnutí;
c) odboru nebo útvaru příslušného orgánu pověřeného potvrzováním žádostí o prozatímní a konečnou platbu podle článku 17 rozhodnutí 2000/596/ES a
d) úředníků a zmocněných zástupců Komise a Evropského účetního dvora.
Úředníci a zástupci odpovědní za kontrolu nebo zmocnění k tomuto účelu mohou požadovat kopie dokladů uvedené v tomto odstavci.
4. Po dobu pěti let ode dne, kdy Komise vyplatí konečný zůstatek na jakýkoli projekt, uchovávají příslušné orgány pro potřeby Komise na obecně přijímaných nosičích dat veškeré podklady, tj. originály nebo ověřené kopie, které se týkají výdajů a kontrol dotyčného projektu. Tato doba se přerušuje v případě soudního řízení nebo na základě řádně odůvodněné žádosti Komise.
Článek 5
1. Členské státy organizují vhodné namátkové kontroly projektů, které mají za cíl zejména:
a) prověřit řádné fungování stávajících řídících a kontrolních systémů;
b) selektivně prověřit, na základě analýzy rizik, prohlášení o výdajích učiněná na různých dotčených úrovních.
2. Kontroly se týkají nejméně 20 % celkových způsobilých výdajů na každý vnitrostátní prováděcí program a reprezentativní vzorek schválených projektů s přihlédnutím k požadavkům odstavce 3. Členské státy zajistí vhodné oddělení kontrol od prováděcích nebo platebních postupů týkajících se projektů.
3. Vybrané projekty jsou identifikovány, je popsána metoda výběru vzorků a vypracována zpráva o výsledcích všech inspekcí a opatřeních přijatých ohledně zjištěných odchylek nebo nesrovnalostí.
4. Vzorek projektů vybraných ke kontrole
a) zahrnuje vhodnou kombinaci projektů odlišného druhu a rozsahu;
b) přihlíží ke všem rizikovým faktorům, které byly zjištěny při vnitrostátních kontrolách nebo kontrolách Společenství;
c) zohledňuje soustředění projektů u určitých příjemců grantů, aby hlavní příjemci podléhali alespoň jedné kontrole před uzavřením každého jednotlivého vnitrostátního prováděcího programu.
Článek 6
Při provádění kontrol členské státy prověřují:
a) účinné používání řídících a kontrolních systémů;
b) u přiměřeného počtu účetních záznamů, zda tyto záznamy odpovídají podkladům, které uchovávají zprostředkující subjekty, na které příslušný orgán přenesl určité povinnosti spojené s prováděním, příjemci grantů a případně jiné subjekty nebo podniky zapojené do provádění projektu;
c) zda je revizní záznam dostatečný;
d) zda povaha a datum položek výdajů odpovídají požadavkům Společenství, požadavkům stanoveným v rámci vnitrostátního výběrového řízení, smluvním podmínkám nebo podmínkám aktu, kterým se poskytuje podpora, a skutečně provedeným pracím;
e) zda použití nebo zamýšlené použití projektu je v souladu s cíli stanovenými ve vnitrostátním prováděcím programu uvedeném v článku 8 rozhodnutí 2000/596/ES;
f) zda finanční podpora Společenství nepřekračuje hranice stanovené v článku 13 rozhodnutí 2000/596/ES nebo v jiných použitelných předpisech Společenství a zda jsou vypláceny příjemcům bez jakéhokoliv krácení nebo zpoždění;
g) zda bylo skutečně poskytnuto vhodné vnitrostátní spolufinancování a
h) zda spolufinancované projekty byly prováděny v souladu s požadavky článku 4 a čl. 9 odst. 1 rozhodnutí 2000/596/ES.
Článek 7
Kontroly zjišťují, zda mají jakékoli zjištěné obtíže systémový ráz a představují tudíž riziko pro další projekty prováděné stejným příjemcem grantu nebo spravované stejným řídícím orgánem. Kontroly rovněž určují příčiny takových situací, případná další šetření, která mohou být potřebná, a nápravná a preventivní opatření.
Článek 8
Členské státy ve zprávě uvedené v čl. 20 odst. 2 rozhodnutí 2000/596/ES každoročně informují Komisi o tom, jak v předchozím roce uplatňovaly články 5, 6 a 7 tohoto rozhodnutí, přičemž v případě potřeby doplní nebo aktualizují popis uvedený v čl. 4 odst. 2.
Článek 9
V případě forem pomoci, kterých se účastní více než jeden členský stát nebo jejíž příjemci jsou usazeni ve více než jednom členském státě, dotyčné členské státy a Komise se dohodnou na správní pomoci nezbytné pro zajištění řádné kontroly.
KAPITOLA III
PROHLÁŠENÍ O VÝDAJÍCH
Článek 10
1. Prohlášení o výdajích potvrzuje podle vzoru uvedeného v příloze IV osoba nebo útvar v rámci platebního subjektu, jehož činnost je nezávislá na všech útvarech, které schvalují žádosti.
2. Příslušný orgán pro všechny výdaje, které oznámí Komisi, poskytne ujištění o tom, že vnitrostátní prováděcí programy jsou řízeny v souladu se všemi platnými předpisy Společenství a že finanční prostředky jsou používány v souladu se zásadami řádného finančního řízení. Toto ujištění potvrzuje, že žádost o spolufinancování zahrnuje pouze výdaje,
a) které skutečně vynaložili příjemci grantů stanovení v čl. 2 písm. d) rozhodnutí 2001/275/ES v době způsobilosti programu, jak je stanovena v rozhodnutích, kterými se schvalují žádosti o spolufinancování, a
b) které se vztahují k projektům, jež byly vybrány ke spolufinancování dotyčným vnitrostátním prováděcím programem podle stanovených výběrových kritérií a postupů a jež po celou dobu, kdy výdaje vznikaly, splňovaly pravidla Společenství.
3. Po skončení programu předloží členský stát do šesti měsíců závěrečné prohlášení uvedené v příloze IV. Pokud tak členský stát neučiní, Komise automaticky uzavře program a stáhne související rozpočtové položky.
4. Dříve než příslušný orgán předloží žádost Komisi, prověří přiměřenost provedených kontrol. Provedená práce je podrobně popsána v závěrečné zprávě uvedené v čl. 20 odst. 3 rozhodnutí 2000/596/ES. Kontroly se týkají materiálních hledisek a účinnosti projektů, jakož i jejich finančních a účetních hledisek.
KAPITOLA IV
FINANČNÍ OPRAVY PROVÁDĚNÉ ČLENSKÝMI STÁTY
Článek 11
1. Šetření podle čl. 19 odst. 1 rozhodnutí 2000/296/ES se v případě systémových nesrovnalostí vztahuje na všechny akce, které mohou být dotčeny.
2. Při rušení celého příspěvku Společenství nebo jeho části berou členské státy v úvahu povahu a závažnost nesrovnalostí a finanční ztrátu fondu.
3. Členské státy informují Komisi v příloze ke zprávě uvedené v čl. 20 odst. 2 rozhodnutí 2000/596/ES o všech řízeních o zrušení pomoci zahájených v průběhu předcházejícího roku.
Článek 12
1. V případě, že musí být po zrušení příspěvku Společenství podle čl. 18 odst. 1 písm. g) rozhodnutí 2000/596/ES částky vráceny, zahájí příslušný útvar nebo subjekt postup vracení a informuje o tom příslušný orgán. Informace o vracení se předají Komisi a vedou se účty v souladu s článkem 13 tohoto rozhodnutí.
2. Členské státy ve zprávě uvedené v čl. 20 odst. 2 rozhodnutí 2000/596/ES informují Komisi o tom, jak rozhodly, nebo navrhnou nové použití zrušených finančních prostředků.
Článek 13
Příslušný orgán vede záznamy o splatných částkách z již provedených plateb pomoci Společenství a zajistí, aby byly částky bez prodlení vráceny. Po vrácení příslušný orgán sníží své další prohlášení o výdajích určené Komisi o částku rovnající se vrácenému obnosu nebo, pokud tato částka nestačí, uhradí částku Společenství. Splatné částky se úročí ode dne jejich splatnosti úrokovou sazbou stanovenou v článku 94 nařízení Komise (Euratom, ESUO, ES) č. 3418/93 ze dne 9. prosince 1993, kterým se stanoví prováděcí pravidla k některým ustanovením finančního nařízení [5] ze dne 21. prosince 1977, naposledy pozměněného nařízením (ES) č. 1687/2001 [6], k prvnímu pracovnímu dni v měsíci, ve kterém je dluh splatný.
Současně s předložením zprávy uvedené v čl. 20 odst. 2 rozhodnutí 2000/596/ES předají členské státy Komisi seznam zjištěných nesrovnalostí, v němž uvedou částky, které byly nebo mají být vráceny, popřípadě všechna správní nebo soudní řízení zahájená za účelem vrácení neoprávněně vyplacených částek.
KAPITOLA V
FINANČNÍ OPRAVY PROVÁDĚNÉ KOMISÍ
Článek 14
1. Výše finančních oprav prováděných Komisí podle čl. 18 odst. 4 písm. b) rozhodnutí 2000/596/ES u jednotlivých nebo systémových nesrovnalostí se oceňuje, pokud je to možné a proveditelné, na základě jednotlivých spisů a rovná se částce výdajů nesprávně uplatněných u fondu, při dodržení zásady proporcionality.
2. Pokud není možné nebo proveditelné přesně vyčíslit částku neoprávněných výdajů nebo pokud by zrušení všech dotčených výdajů bylo nepřiměřené, založí Komise své finanční opravy na:
a) extrapolaci, pro kterou použije reprezentativní vzorek transakcí podobné povahy nebo
b) paušální sazbě, a v takovém případě vyhodnotí závažnost porušení pravidel a rozsah a finanční důsledky zjištěné nesrovnalosti.
3. Pokud Komise založí své stanovisko na skutečnostech zjištěných auditory nepříslušejícími k útvarům Komise, vyvodí své vlastní závěry ohledně finančních důsledků po posouzení opatření přijatých dotyčným členským státem podle čl. 18 odst. 1 rozhodnutí 2000/596/ES.
4. Lhůta, ve které může dotyčný členský stát odpovědět na žádost podle čl. 18 odst. 3 rozhodnutí 2000/596/ES, činí dva měsíce. V řádně odůvodněných případech může Komise schválit delší lhůtu.
5. Pokud Komise navrhuje finanční opravy stanovené na základě extrapolace nebo paušální sazby, dostane členský stát příležitost prokázat na základě přezkoumání daného spisu, že skutečný rozsah nesrovnalostí byl menší, než vyhodnotila Komise. Po dohodě s Komisí může členský stát omezit rozsah tohoto přezkumu na vhodnou poměrnou část nebo vzorek daného spisu. S výjimkou řádně odůvodněných případů nesmí doba povolená pro takové přezkoumání překročit další dva měsíce od uplynutí lhůty dvou měsíců uvedené v odstavci 4. Komise přihlíží ke všem důkazům, které členský stát ve stanovených lhůtách předloží.
6. Pokud Komise pozastaví platby podle čl. 19 odst. 2 rozhodnutí 2000/596/ES nebo pokud po uplynutí lhůty uvedené v odstavci 4 trvají důvody pro pozastavení nebo dotyčný členský stát nesdělil Komisi opatření přijatá k nápravě nesrovnalostí, použije se čl. 18 odst. 4 rozhodnutí 2000/596/ES.
7. Pokyny k zásadám, kritériím a orientačním sazbám, které mají útvary Komise používat při určování paušálních oprav, jsou stanoveny v příloze III tohoto rozhodnutí.
Článek 15
1. Každá částka, která má být vrácena Komisi podle čl. 19 odst. 3 rozhodnutí 2000/596/ES, musí být uhrazena přede dnem splatnosti uvedeným v inkasním příkazu vydaném v souladu s článkem 28 finančního nařízení ze dne 21. prosince 1977 [7]. Tímto dnem splatnosti je poslední den druhého měsíce následujícího po dni vydání příkazu.
2. Každým prodlením při navrácení částky vzniká nárok na úrok z prodlení, který se začíná počítat ode dne splatnosti uvedeného v odstavci 1 a končí dnem skutečného navrácení. Platná úroková sazba je sazba uvedená v článku 13 tohoto rozhodnutí.
3. Finanční opravou na základě čl. 19 odst. 2 rozhodnutí 2000/596/ES není dotčena povinnost členského státu požadovat zpět částky podle čl. 18 odst. 1 písm. g) rozhodnutí 2000/596/ES a čl. 12 odst. 1 tohoto rozhodnutí a požadovat zpět státní podporu podle článku 14 nařízení (ES) č. 659/1999.
KAPITOLA VI
ZÁVĚREČNÁ USTANOVENÍ
Článek 16
Žádné ustanovení tohoto rozhodnutí nebrání členským státům používat přísnější vnitrostátní právní pravidla, než která jsou v něm předepsána.
Článek 17
Toto rozhodnutí je určeno členským státům.
Rozhodnutí Komise
ze dne 17. července 2002
o dotazníku ke směrnici Rady 96/82/ES o kontrole nebezpečí závažných havárií s přítomností nebezpečných látek
(oznámeno pod číslem K(2002) 2656)
(2002/605/ES)
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na směrnici Rady 96/82/ES ze dne 9. prosince 1996 o kontrole nebezpečí závažných havárií s přítomností nebezpečných látek [1], a zejména na čl. 19 odst. 4 uvedené směrnice,
vzhledem k těmto důvodům:
(1) Podle čl. 19 odst. 4 směrnice 96/82/ES podávají členské státy každé tři roky zprávu o provádění uvedené směrnice.
(2) Tato zpráva má být vypracována na základě dotazníku nebo osnovy, které sestaví Komise postupem podle článku 6 směrnice 91/692/EHS ze dne 23. prosince 1991, kterou se normalizují a racionalizují zprávy o provádění některých směrnic týkajících se životního prostředí [2].
(3) Tříleté období zahrnuje roky 2003 až 2005.
(4) Opatření tohoto rozhodnutí jsou v souladu se stanoviskem výboru zřízeného článkem 6 směrnice 91/692/EHS,
PŘIJALA TOTO ROZHODNUTÍ:
Článek 1
Přijímá se dotazník připojený v příloze.
Článek 2
Členské státy vypracují podle dotazníku v příloze zprávu o období zahrnujícím roky 2003 až 2005 včetně.
Článek 3
Členské státy předloží zprávu Komisi nejpozději do 30. září 2006.
Článek 4
Toto rozhodnutí je určeno členským státům.
Rozhodnutí Rady
ze dne 22. července 2002
o uzavření Úmluvy o ochraně a řízení rybolovných zdrojů v jihovýchodním Atlantiku Evropským společenstvím
(2002/738/ES)
RADA EVROPSKÉ UNIE,
s ohledem na Smlouvu o založení Evropského společenství, a zejména na článek 37 ve spojení s čl. 300 odst. 2 prvního pododstavce první větou a odst. 3 prvním pododstavcem této smlouvy,
s ohledem na návrh Komise [1],
s ohledem na stanovisko Evropského parlamentu [2],
vzhledem k těmto důvodům:
(1) Společenství je oprávněno přijímat opatření pro ochranu a řízení rybolovných zdrojů a uzavírat dohody s dalšími zeměmi a mezinárodními organizacemi.
(2) Společenství je smluvní stranou úmluvy OSN o mořském právu, která požaduje, aby všichni členové mezinárodního společenství spolupracovali na ochraně a řízení biologických zdrojů moře.
(3) Společenství podepsalo Dohodu o provádění ustanovení úmluvy Organizace spojených národů o mořském právu ze dne 10. prosince 1982, která se týkají ochrany a řízení tažných populací ryb a vysoce stěhovavých rybích populací [3], ale musí ještě dokončit ratifikační proces.
(4) Společenství společně s přímořskými státy a dalšími zainteresovanými stranami přijalo aktivní roli v procesu vypracování Úmluvy o ochraně a řízení rybolovných zdrojů v jihovýchodním Atlantiku, zahájeném v roce 1997. Společenství tuto úmluvu podepsalo na diplomatické konferenci ve Windhoeku v Namibii dne 20. dubna 2001 v souladu s odpovídajícím rozhodnutím Rady [4].
(5) Rybáři Společenství působí v oblasti úmluvy. Je tudíž v zájmu Společenství stát se řádným členem regionální rybářské organizace, která má být podle této úmluvy zřízena. Společenství by proto mělo úmluvu schválit,
ROZHODLA TAKTO:
Článek 1
Úmluva o ochraně a řízení rybolovných zdrojů v jihovýchodním Atlantiku se schvaluje jménem Evropského společenství.
Znění úmluvy se připojuje k tomuto rozhodnutí.
Článek 2
Předseda Rady je oprávněn jmenovat osoby zmocněné uložit schvalovací listiny v souladu s čl. 25 odst. 2 úmluvy u generálního ředitele Organizace spojených národů pro výživu a zemědělství.
Rozhodnutí Komise
ze dne 16. prosince 2002
o pokračování srovnávacích zkoušek a testů Společenství prováděných na osivu a sadbě gramineae, Triticum aestivum, Vitis vinifera, Brassica napus a Allium ascalonicum podle směrnic Rady 66/401/EHS, 66/402/EHS, 68/193/EHS, 92/33/EHS, 2002/54/ES, 2002/55/ES, 2002/56/ES, a 2002/57/ES
(Text s významem pro EHP)
(2002/984/ES)
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na směrnici Rady 66/401/EHS ze dne 14. června 1966 o uvádění osiva pícnin na trh [1], naposledy pozměněnou směrnicí 2001/64/ES [2],
s ohledem na směrnici Rady 66/402/EHS ze dne 14. června 1966 o uvádění osiva obilovin na trh [3], naposledy pozměněnou směrnicí 2001/64/ES,
s ohledem na směrnici Rady 68/193/EHS ze dne 9. dubna 1968 o uvádění révového vegetativního množitelského materiálu na trh [4], naposledy pozměněnou směrnicí 2002/11/ES [5],
s ohledem na směrnici Rady 92/33/EHS ze dne 28. dubna 1992 o uvádění sadby a rozmnožovacího materiálu zeleniny mimo osivo na trh [6], naposledy pozměněnou směrnicí 2002/111/ES [7],
s ohledem na směrnici Rady 2002/54/ES ze dne 13. června 2002 o uvádění osiva řepy na trh [8],
s ohledem na směrnici Rady 2002/55/ES ze dne 13. června 2002 o uvádění osiva zeleniny na trh [9],
s ohledem na směrnici Rady 2002/56/ES ze dne 13. června 2002 o uvádění sadby brambor na trh [10],
s ohledem na směrnici Rady 2002/57/ES ze dne 13. června 2002 o uvádění osiva olejnin a přadných rostlin na trh [11], naposledy pozměněnou směrnicí 2002/68/ES [12],
s ohledem na rozhodnutí Komise 2001/897/ES ze dne 12. prosince 2001, kterým se stanoví opatření pro srovnávací zkoušky a testy Společenství prováděné na osivu a sadbě některých rostlin podle směrnic Rady 66/400/EHS, 66/401/EHS, 66/402/EHS, 66/403/EHS, 68/193/EHS, 69/208/EHS, 70/458/EHS a 92/33/EHS [13], a zejména na článek 3 uvedeného rozhodnutí,
vzhledem k těmto důvodům:
(1) Rozhodnutí 2001/897/ES stanoví opatření pro srovnávací zkoušky a testy prováděné podle směrnic 66/401/EHS, 66/402/EHS, 68/193/EHS, 92/33/EHS, 2002/54/ES, 2002/55/ES, 2002/56/ES, a 2002/57/ES v letech 2002 až 2003.
(2) Zkoušky a testy prováděné v roce 2002 by měly pokračovat v roce 2003,
PŘIJALA TOTO ROZHODNUTÍ:
Jediný článek
Srovnávací zkoušky a testy Společenství prováděné na osivu a sadbě gramineae, Triticum aestivum, Vitis vinifera, Brassica napus a Allium ascalonicum zahájené v roce 2002 pokračují v roce 2003 v souladu s rozhodnutím 2001/897/ES.
Rozhodnutí Evropského parlamentu a Rady č. 1600/2002/ES
ze dne 22. července 2002
o šestém akčním programu Společenství pro životní prostředí
EVROPSKÝ PARLAMENT A RADA EVROPSKÉ UNIE,
s ohledem na Smlouvu o založení Evropského společenství, a zejména na článek 175 odstavec 3 této smlouvy,
s ohledem na návrh Komise [1],
s ohledem na stanovisko Hospodářského a sociálního výboru [2],
s ohledem na stanovisko Výboru regionů [3],
v souladu s postupem stanoveným v článku 251 Smlouvy [4], na základě společného znění přijatého dohodovacím výborem dne 1. května 2002,
vzhledem k těmto důvodům:
(1) Čisté a zdravé životní prostředí je zásadní pro blahobyt a prosperitu společnosti, přičemž pokračující globální růst povede k dalším tlakům na životní prostředí.
(2) Pátý akční program Evropského společenství pro životní prostředí "Směrem k udržitelnému rozvoji" skončil dne 31. prosince 2000 a přinesl řadu významných zlepšení.
(3) Splnění environmentálních úkolů a cílů již stanovených Společenstvím vyžaduje nepřetržité úsilí a existuje potřeba Šestého akčního programu pro životní prostředí (dále jen "program"), který je stanoven tímto rozhodnutím.
(4) Stále přetrvává množství závažných environmentálních problémů a objevují se problémy nové, které vyžadují další činnost.
(5) Vytváření přístupu k ochraně lidského zdraví a životního prostředí vyžaduje větší zaměření na prevenci a na uplatňování zásady předběžné opatrnosti.
(6) Podmínkou udržitelného rozvoje je obezřetné využívání přírodních zdrojů a ochrana globálního ekosystému společně s hospodářskou prosperitou a vyváženým sociálním rozvojem.
(7) Program je zaměřen na vysokou úroveň ochrany životního prostředí a lidského zdraví a na všeobecné zlepšení životního prostředí a kvality života, stanoví priority pro oblast životního prostředí strategie udržitelného rozvoje a má být zohledněn při návrzích činností v rámci této strategie.
(8) Program je zaměřen na přerušení vazby mezi environmentálními tlaky a hospodářským růstem při zachování souladu se zásadou subsidiarity a respektování rozmanitosti podmínek nejrůznějších regionů Evropské unie.
(9) Program stanoví environmentální priority pro reakci Společenství zaměřené zejména na změnu klimatu, na přírodu a biologickou rozmanitost, životní prostředí, lidské zdraví a kvalitu života, a přírodní zdroje a odpady.
(10) Pro každou z těchto oblastí jsou určeny klíčové cíle a určité úkoly a podniká se řada činností s ohledem na dosažení uvedených úkolů. Tyto cíle a úkoly představují úroveň provádění nebo splnění, které má být dosaženo.
(11) Programové cíle, priority a činnost programu by měly přispět k udržitelnému rozvoji v kandidátských zemích a usilovat o zajištění ochrany přírodního bohatství těchto zemí.
(12) Při řešení environmentálních problémů hrají základní roli právní předpisy a prioritou se stává plné a správné provádění stávajících právních předpisů. Zároveň by měly být zohledněny i další možnosti naplnění environmentálních cílů.
(13) Program by měl podporovat proces integrace environmentálních zájmů do všech politik a činností Společenství v souladu s článkem 6 Smlouvy za účelem omezení tlaků na životní prostředí pocházejících z různých zdrojů.
(14) K dosažení nutných změn jak ve výrobních vzorcích, tak ve vzorcích veřejné a soukromé spotřeby, které negativné ovlivňují stav a vývoj životního prostředí, je nutný strategický integrovaný přístup, zahrnující nové způsoby oslovení trhu, včetně občanů, podniků a dalších stran. Tento přístup by měl podpořit udržitelné využívání a nakládání s půdou a s moři.
(15) Pro úspěch programu jsou důležitá ustanovení umožňující přístup k environmentálním informacím a právu a ustanovení umožňující účast veřejnosti na tvorbě politik.
(16) Tematické strategie zohlední škálu možností a nástrojů nezbytných k vyřešení řady složitých otázek, které vyžadují široký a komplexní přístup, a navrhnou nezbytná opatření, do kterých tam, kde je to vhodné, zapojí Evropský parlament a Radu.
(17) Vědci se shodují, že lidská činnost způsobuje zvýšení koncentrací skleníkových plynů, což vede k většímu globálnímu oteplování a k narušení klimatu.
(18) Důsledky změny klimatu pro lidskou společnost a pro přírodu jsou vážné a musí být zmírněny. Opatření vedoucí ke snížení emisí skleníkových plynů lze provést bez snížení úrovně růstu a prosperity.
(19) Bez ohledu na úspěšnost opatření vedoucích ke zmírnění změny klimatu je nutné, aby se společnost na vlivy změny klimatu adaptovala a připravila.
(20) Zdravé a rovnovážné přírodní systémy jsou základem pro zachování života na naší planetě.
(21) Lidská činnost vytváří závažný tlak na přírodu a biologickou rozmanitost. Je nezbytné přijmout opatření k potlačení takových tlaků, které vyvolává především znečištění, zavádění cizích druhů, možné nebezpečí vznikající z uvolňování geneticky modifikovaných organismů a způsob využívání půdy a moří.
(22) Půda, která je vyčerpatelným zdrojem, je vystavena environmentálnímu tlaku.
(23) Přes zlepšení norem pro oblast životního prostředí je stále větší pravděpodobnost, že existuje spojení mezi zhoršováním životního prostředí a určitými lidskými onemocněními. Proto je důležité zaměřit se na možné rizikové faktory, jakými jsou například emise a nebezpečné chemikálie, pesticidy a hluk.
(24) Jsou nezbytné širší vědomosti o možných negativních vlivech vznikajících při použití chemikálií a odpovědnost za poskytování informací nezbytných k vytvoření takových vědomostí by měli nést výrobci, dovozci a uživatelé.
(25) Nebezpečné chemikálie by měly být nahrazeny chemikáliemi bezpečnějšími nebo bezpečnějšími alternativními technologiemi, které nezahrnují použití chemikálií, s cílem snížit rizika pro zdraví člověka a pro životní prostředí.
(26) Pesticidy by měly být používány udržitelným způsobem, s cílem minimalizovat negativní vlivy na lidské zdraví a na životní prostředí.
(27) V městském prostředí žije okolo 70 % populace, je proto nutné vyvinout mimořádné úsilí k zajištění lepšího životního prostředí a kvality života ve městech.
(28) Kapacita naší planety je omezená, nemůže pokrýt rostoucí poptávku po přírodních zdrojích a nemůže absorbovat emise a odpad pocházející z využívání těchto zdrojů. Existují důkazy, že současná poptávka přesahuje ve více případech únosnost životního prostředí.
(29) Objemy odpadů ve Společenství, z nichž podstatné množství tvoří odpady nebezpečné, stále rostou, což vede ke ztrátě zdrojů a ke zvýšeným rizikům znečištění.
(30) Hospodářská globalizace vede ke stále větší nutnosti přijmout mezinárodní environmentální opatření včetně dopravních politik a vyžaduje nové reakce Společenství v oblasti politických strategií týkajících se obchodu, rozvoje a vnějších záležitostí, které umožní udržitelný rozvoj v dalších zemích. Dobrá kontrola by měla k tomuto cíli přispívat.
(31) Obchod, mezinárodní investiční toky a exportní úvěry by měly pozitivněji přispívat k další ochraně životního prostředí a k udržitelnému rozvoji.
(32) Tvorba environmentální politiky má vzhledem ke složitosti problémů být založena na nejlepších dostupných vědeckých a hospodářských analýzách a na znalosti stavu a vývoje životního prostředí v souladu s článkem 174 Smlouvy.
(33) Informace určené tvůrcům politik, zúčastněným stranám a široké veřejnosti musí být relevantní, průhledné, aktuální a snadno srozumitelné.
(34) Pokrok při plnění environmentálních cílů je třeba měřit a hodnotit.
(35) Na základě analýzy stavu životního prostředí, po zvážení pravidelných informací poskytovaných Evropskou agenturou pro životní prostředí, by měl být v polovině období programu přezkoumán dosažený pokrok a měla by být posouzena nutnost změny orientace programu,
ROZHODLY TAKTO:
Článek 1
Oblast působnosti programu
1. Toto rozhodnutí stanoví akční program Společenství pro životní prostředí (dále jen "program"). Je zaměřen na klíčové environmentální cíle a priority, vychází z posouzení stavu životního prostředí a převažujících současných směrů jeho vývoje a zahrnuje nově vznikající problémy, které vyžadují zásah Společenství. Program by měl podporovat integrace otázek týkajících se ochrany životního prostředí do všech politických strategií Společenství a měl by přispívat k dosažení udržitelného rozvoje v rámci Společenství stávajícího i po rozšíření. Program dále zajišťuje nepřetržité úsilí o dosažení již stanovených environmentálních cílů a úkolů Společenství.
2. Program stanoví klíčové environmentální cíle, kterých má být dosaženo. Kde je to vhodné, stanoví úkoly a časové plány. Cíle a úkoly by měly být splněny před skončením programu, není-li stanoveno jinak.
3. Program zahrnuje období 10 let ode dne 22. července 2002. Příslušné podněty v různých politických oblastech s cílem naplnit programové cíle sestávají ze škály opatření, která zahrnují právní předpisy a strategické přístupy stanovené v článku 3. Tyto iniciativy by měly být představeny postupně a nejpozději do čtyř let od přijetí tohoto rozhodnutí.
4. Cíle odpovídají klíčovým prioritám v oblasti životního prostředí, které musí Společenství řešit v těchto oblastech:
- změna klimatu,
- příroda a biologická rozmanitost,
- životní prostředí a lidské zdraví a kvalita života,
- přírodní zdroje a odpady.
Článek 2
Zásady a obecné cíle
1. Program tvoří rámec environmentální politiky Společenství během trvání programu s cílem zajistit vysoký stupeň ochrany, přičemž zohledňuje zásadu subsidiarity a odlišnosti situací v různých regionech Společenství, a dosáhnout přerušení vazby mezi environmentálními tlaky a hospodářským růstem. Je založen zejména na zásadě "znečišťovatel platí", na zásadě předběžné opatrnosti a preventivní akce a na zásadě nápravy znečištění u zdroje.
Program tvoří základ pro rozměr ochrany životního prostředí v rámci Evropské strategie udržitelného rozvoje a přispívá k integrace environmentálních otázek do všech politik Společenství, mezi jiným stanovením environmentálních priorit pro strategii.
2. Cíle programu jsou:
- zdůraznit změnu klimatu jako výjimečnou výzvu v příštích 10 letech a dále a přispět k dlouhodobému cíli stabilizovat koncentrace skleníkových plynů v atmosféře na úrovni zabraňující nebezpečnému antropogennímu narušení klimatického systému. Dlouhodobým cílem programu tedy je maximální zvýšení globální teploty o 2 °C nad hodnoty z předindustriálního období a udržet koncentrace CO2 pod 550 ppm. Z dlouhodobého hlediska si tento cíl pravděpodobně vyžádá globální snížení emisí skleníkových plynů o 70 % ve srovnání s rokem 1990, jak určil Mezivládní panel pro klimatické změny (IPCC),
- ochrana, zachování, obnovení a rozvoj fungování přírodních systémů, přírodních stanovišť, planě rostoucích rostlin a volně žijících živočichů za účelem zastavit rozšiřování pouští a ztrátu biologické rozmanitosti, včetně rozmanitosti genetických zdrojů, a to jak v rámci Evropské unie, tak v globálním měřítku,
- přispět k vysoké úrovni kvality života a sociálního blahobytu občanů zajištěním životního prostředí, ve kterém stupeň znečištění nemá škodlivé účinky na zdraví člověka a na životní prostředí, a podporou udržitelného rozvoje měst,
- efektivnější využívání zdrojů a lepší nakládání se zdroji a s odpady, které přinese udržitelnější výrobní a spotřební vzorce, a tím přeruší vazby mezi využíváním zdrojů a tvorbou odpadu od míry hospodářského růstu, za účelem zajistit, aby spotřeba obnovitelných a neobnovitelných zdrojů nepřesáhovala míru únosnosti životního prostředí.
3. Program zajistí, aby k naplnění environmentálních cílů, které mají být zaměřeny především na dosažení výsledků v oblasti ochrany životního prostředí, byly využity nejefektivnější a nejvhodnější dostupné prostředky podle zásad stanovených v odstavci 1 a podle strategických přístupů stanovených v článku 3. Je třeba se plně soustředit na zajištění toho, aby při tvorbě environmentálních politik Společenství byl využíván integrovaný přístup a veškeré dostupné možnosti a nástroje, přičemž se zohlední regionální a místní rozdíly, jakož i ekologicky citlivé oblasti, s důrazem na:
- rozvoj evropských podnětů ke zvýšení uvědomění občanů a místních orgánů,
- obsáhlý dialog se zúčastněnými, zvýšení environmentálního uvědomění veřejnosti a účasti veřejnosti v této oblasti,
- analýzu přínosů a nákladů, při zohlednění potřeby mezinárodního sdílení environmentálních nákladů,
- nejlepší dostupné vědecké důkazy a další zlepšování vědeckých poznatků pomocí výzkumu a technologického rozvoje,
- údaje a informace o stavu a směrech vývoje životního prostředí.
4. Program podporuje plnou integraci požadavků na ochranu životního prostředí do všech politik a činností Společenství tím, že stanoví environmentální cíle a, kde je to vhodné, úkoly a časové plány, které mají být v příslušných oblastech politiky zohledněny.
Dále by ve prospěch ochrany životního prostředí navrhovaná a přijatá opatření měla být v souladu s cíli hospodářské a sociální oblasti udržitelného rozvoje a naopak.
5. Program podporuje přijetí politik a přístupů, které přispívají k dosažení udržitelného rozvoje v zemích kandidujících na přijetí (dále jen "kandidátské země") a které jsou založeny na předávání a uplatňování zkušeností. Proces rozšíření by měl udržovat a chránit přírodní bohatství kandidátských zemí, jako například bohatství biologické rozmanitosti, a měl by zachovat a posílit udržitelné výrobní a spotřební vzorce, vzorce využití území a systém přepravy šetrný k životnímu prostředí pomocí:
- integrace požadavků na ochranu životního prostředí do programů Společenství včetně těch, které se týkají rozvoje infrastruktury,
- podpory přemístění čistých technologií do kandidátských zemí,
- obsáhlého dialogu a výměny zkušeností s národními a místními správními orgány v kandidátských zemích, týkajících se udržitelného rozvoje a zachování přírodního bohatství těchto zemí,
- spolupráce s občanskou společností, nevládními organizacemi pro ochranu životního prostředí a s podniky v kandidátských zemích s cílem napomoci zvýšení občanské uvědomělosti a účasti v této oblasti,
- podpory mezinárodních finančních institucí a soukromého odvětví při zavádění a respektování poznatků v oblasti ochrany životního prostředí v kandidátských zemích a k přikládání náležité pozornosti integrace problematiky životního prostředí do činností hospodářského odvětví.
6. Program podporuje:
- pozitivní a konstruktivní roli Evropské unie jako vedoucího partnera v ochraně životního prostředí v globálním měřítku a ve snaze o dosažení udržitelného rozvoje,
- rozvoj globálního partnerství pro životní prostředí a udržitelný rozvoj,
- integrace problematiky životního prostředí a environmentálních cílů do všech aspektů vnějších vztahů Společenství.
Článek 3
Strategické přístupy k naplnění environmentálních cílů
Cíle stanovené v tomto programu jsou dosahovány, mezi jiným, těmito prostředky:
1. Rozvoj nových právních předpisů Společenství a změny stávajících právních předpisů, kde je to vhodné;
2. Podpora efektivnějšího provádění a prosazování právních předpisů Společenství v oblasti ochrany životního prostředí, aniž je dotčeno právo Komise zahájit řízení ve věci porušení. To vyžaduje:
- zvýšená opatření ke zlepšení respektování předpisů Společenství o ochraně životního prostředí a sankce za jejich porušení,
- podporu zlepšených norem pro povolování, kontrolu, sledování a vymáhání v členských státech,
- systematičtější přezkum uplatňování právních předpisů v oblasti životního prostředí v členských státech,
- zlepšení výměny informací týkajících se nejlepších uplatňovaných praktik včetně využití Evropské sítě pro zavádění a provádění environmentálních právních předpisů (síť IMPEL) v rámci jejích pravomocí;
3. Další úsilí o integraci požadavků na ochranu životního prostředí do přípravy, definování a provádění politik a činností Společenství v různých oblastech politiky. Je nutné vyvíjet další úsilí v různých odvětvích včetně zohlednění specifických environmentálních cílů, úkolů, časových plánů a ukazatelů pro tato odvětví. To vyžaduje:
- zajistit, aby strategie Rady na integraci do různých politik, byla převedena v účinná opatření a přispívala k provádění environmentálních cílů a dosažení cílů tohoto programu,
- před přijetím opatření v hospodářské a sociální oblasti zvážit, zda přispívají k cílům, úkolům a časovému rámci programu a zda jim odpovídají,
- stanovit vhodné pravidelné vnitřní mechanismy v institucích Společenství, při plném zohlednění nutnosti podpory průhlednosti a přístupu k informacím, které zajistí plný odraz problematiky životního prostředí v politických podnětech Komise, včetně odpovídajících rozhodnutí a návrhů právních předpisů,
- pravidelné monitorování procesu integrace do jednotlivých odvětví pomocí příslušných ukazatelů vypracovaných, kde je to možné, na základě společné metodologie pro každé odvětví, a předkládání zpráv o tomto procesu,
- další integrace environmentálních kritérií do programů financování Společenstvím, aniž jsou dotčena stávající kritéria,
- plné a účinné využití a zavádění posuzování vlivů na životní prostředí a posuzování environmentální strategie,
- zohlednění cílů tohoto programu v budoucích přezkumech finančního výhledu pro finanční nástroje Společenství;
4. Podpora udržitelných výrobních a spotřebních vzorců pomocí účinného uplatňování zásad stanovených v článku 2, s cílem mezinárodně sdílet jak negativní, tak pozitivní vlivy na životní prostředí pomocí využití různých nástrojů, včetně nástrojů hospodářských a tržních. To vyžaduje mezi jiným:
- podporu reformy dotací, které mají významný negativní vliv na životní prostředí a nejsou slučitelné s udržitelným rozvojem, mimo jiné zřízením seznamu kritérií, pomocí přezkumu v polovině období, který umožní registraci takových dotací s negativním vlivem na životní prostředí s cílem postupně tyto dotace zrušit,
- analýzu environmentální účinnosti obchodovatelných environmentálních povolení jako generického nástroje a práv k jejich vystavování na životní prostředí s ohledem na propagování a zavádění jejich použití, kde je to možné,
- propagovat a podněcovat využití fiskálních opatření, jako například daní a podpůrných environmentálních opatření, na vhodné národní úrovni nebo na úrovni Společenství,
- propagovat integraci požadavků na ochranu životního prostředí při normalizační činnosti;
5. Zlepšení spolupráce a partnerství s podniky a jejich zastupujícími orgány a zapojení sociálních partnerů, spotřebitelů a jejich organizací, kde je to vhodné, s ohledem na zlepšení úspěchů v oblasti ochrany životního prostředí dosažených podniky a s cílem zaměřit se na udržitelné výrobní vzorce. To vyžaduje:
- podporu přístup integrované výrobkové politiky v celém programu, která podpoří přihlížení k požadavkům na ochranu životního prostředí během celého životního cyklu výrobků, a podporu většího rozšíření používání výrobních procesů a výrobků šetrných k životnímu prostředí,
- podpora širšího využití systému Společenství řízení podniků a auditu z hlediska ochrany životního prostředí (EMAS) [5] a rozvoj podnětů pro společnost je zveřejnění přísných a nezávislých ověřených zpráv o stavu, opatřeních a účinnosti kroků uskutečněných v oblasti ochrany životního prostředí nebo v oblasti udržitelného rozvoje,
- zřídit pomocný program, který se zaměří na pomoc podnikům vyhovět stanoveným požadavkům a který poskytne zvláštní pomoc malým a středním podnikům,
- stimulovat zavedení systému odměn pro podniky dosahující úspěchů v oblasti ochrany životního prostředí,
- stimulovat inovaci výrobků s cílem uvádět na trh výrobky šetrné k životnímu prostředí také pomocí lepšího šíření výsledků programu LIFE [6],
- podnítit přijímání dobrovolných závazků nebo dohod zaměřených na dosažení jasných environmentálních cílů, včetně stanovení postupů v případě jejich nesplnění;
6. Zajistit, aby jednotliví spotřebitelé, podniky a veřejné orgány v rolích kupců byli lépe informováni o dopadu výrobních procesů a výrobků na životní prostředí s cílem dosáhnout udržitelných spotřebních vzorců. To vyžaduje:
- podporu užívání ekoznaček a dalších forem informací a označování týkajících se ochrany životního prostředí, které umožní spotřebitelům porovnat dopady výrobků stejného druhu v oblasti ochrany životního prostředí,
- podpora používání vlastního prohlášení výrobců o vzniklých environmentálních dopadech a předcházení klamným informacím,
- propagovat při zadávání veřejných zakázek environmentální politiku, která umožňuje zohlednit charakteristiku životního prostředí a možnou integraci problematiky životního cyklu z hlediska životního prostředí, včetně výrobní fáze, při postupech zadávání veřejných zakázek, přičemž jsou respektována pravidla Společenství pro hospodářskou soutěž a vnitřní trh, a obecné pokyny pro tuto politiku jsou založeny na nejlepších praktikách uplatňovaných v této oblasti, a zahájení procesu přezkoumání ekologických kritérií politiky zadávání veřejných zakázek v institucích Společenství;
7. Podpora integrace problematiky životního prostředí do finančního odvětví. To vyžaduje:
- zvážení dobrovolných kroků ve spolupráci s finančním odvětvím, což zahrnuje vytvoření obecných pokynů pro integraci údajů týkajících se environmentálních nákladů v ročních finančních zprávách společností a výměnu informací mezi členskými státy o nejlepších praktikách uplatňovaných ve finanční politice,
- vyzvat Evropskou investiční banku, aby posílila integraci environmentálních cílů a zohlednění problematiky životního prostředí do svých úvěrových činností, především s ohledem na podpoření udržitelného rozvoje v kandidátských zemích,
- propagovat integraci environmentálních cílů a zohlednění problematiky životního prostředí do činností dalších finančních institucí, například Evropské banky pro obnovu a rozvoj;
8. Vytvoření systému odpovědnosti Společenství, což vyžaduje mezi jiným:
- legislativu týkající se odpovědnosti za škody na životním prostředí;
9. Zlepšení spolupráce a partnerských vztahů se spotřebitelskými organizacemi a nevládními organizacemi, podporou lepšího pochopení problematiky životního prostředí evropskými občany a účasti při řešení této problematiky, což vyžaduje:
- zajistit přístup k informacím, účasti a právu urychlenou ratifikací Aarhuské úmluvy [7] Společenstvím a členskými státy,
- podpořit snazší přístup občanů k informacím o stavu životního prostředí a jeho vývoji v souvislosti s vývojovými směry v hospodářské, sociální a zdravotní oblasti,
- všeobecné zvýšení environmentálního uvědomění,
- vypracovat všeobecná pravidla a principy pro dobré řízení oblasti životního prostředí v rámci procesu dialogů;
10. Napomáhání a podpora účinného a udržitelného využívání a nakládání s půdou a moři s ohledem na problematiku životního prostředí. To vyžaduje, při plném respektování zásady subsidiarity, tyto kroky:
- podpora užívání nejlepší praxe s ohledem na udržitelné územní plánování, které zohledňuje specifické regionální okolnosti a klade důraz zejména na Integrovaný program řízení pobřežních zón,
- podpora užívání nejlepší praxe a sítě podporující výměnu zkušeností při dosahování udržitelného rozvoje zejména v městských oblastech, mořských, pobřežních a horských oblastech, mokřadových oblastech a v dalších citlivých přírodních oblastech,
- posílení využívání agro-environmentálních opatření, zahrnout do nich větší počet zdrojů a rozšířit jejich pole působnosti v rámci společné zemědělské politiky,
- podpora členských států, aby zvážily užití regionálního plánování jako nástroje, který zajistí občanům zlepšení ochrany životního prostředí, a podpořit výměnu zkušeností při dosahování udržitelného rozvoje na regionální úrovni zejména v městských oblastech a v hustě osídlených oblastech.
Článek 4
Tematické strategie
1. Činnosti podle článků 5 až 8 zahrnují rozvoj tematických strategií a posouzení stávajících strategií s ohledem na přednostní problémy v oblasti ochrany životního prostředí, které vyžadují globální přístup. Tyto strategie mají zahrnovat určení návrhů, které jsou nezbytné k dosažení cílů stanovených v programu, a předvídaných postupů k jejich přijetí. Tyto strategie jsou předloženy Evropskému parlamentu a Radě a, kde je to vhodné, mají formu rozhodnutí Evropského parlamentu a Rady, které je přijato v souladu v postupem stanoveným v článku 251 Smlouvy. Návrhy právních předpisů, podléhající právnímu základu návrhů, které vzejdou z těchto strategií, se přijmou v souladu s postupem stanoveným v článku 251 Smlouvy.
2. Tematické strategie mohou obsahovat přístupy stanovené v článku 3 a v článku 9 a odpovídající jakostní i množstevní environmentální cíle a časové plány, podle kterých mohou být předpokládaná opatření měřena a hodnocena.
3. Tematické strategie mají být vytvářeny a prováděny po poradách se zúčastněnými stranami, například nevládními organizacemi, podniky, dalšími sociálními partnery a veřejnými správními orgány, přičemž by měla být v rámci tohoto postupu zajištěna, kde je to vhodné, porada s kandidátskými zeměmi.
4. Tematické strategie mají být předkládány Evropskému parlamentu a Radě nejpozději do 3 let od přijetí tohoto programu. Zpráva z poloviny období, ve které Komise zhodnotí pokrok dosažený při zavádění programu, bude obsahovat přezkoumání tematických strategií.
5. Komise podává každoročně Evropskému parlamentu a Radě zprávu o pokrocích dosažených při rozvoji a provádění strategií a o jejich účinnosti.
Článek 5
Cíle a prioritní oblasti činnosti pro řešení problému změny klimatu
1. Cíle stanovené v článku 2 mají být naplněny sledováním těchto cílů:
- ratifikace Kjótského protokolu k rámcové úmluvě Organizace spojených národů o změně klimatu a dosažení jeho vstupu v platnost do roku 2002, a naplnění závazku přijatého v Kjótu o snížení emisí do let 2008 až 2012 o 8 % v porovnání k hodnotám z roku 1990 pro Evropské společenství jako celek, v souladu se závazky jednotlivých členských států o snížení emisí stanovených v závěrech Rady ze dne 16. a 17. června 1998,
- do roku 2005 uskutečnit viditelný pokrok v naplňování závazků přijatých podle Kjótského protokolu,
- vybudovat důvěryhodnou pozici Společenství, ze které může obhájit mezinárodní dohodu o přísnějších cílech ke snížení emisí pro druhé období přijímání závazků, které je stanoveno v Kjótském protokolu. Tato dohoda by měla směřovat k výraznému omezení emisí, přičemž se plně přihlíží mezi jiným k výsledkům třetí hodnotící zprávy IPCC a bere se v úvahu nutnost směřovat ke globálně vyrovnané distribuci emisí skleníkových plynů.
2. Tyto cíle jsou naplňovány mimo jiné pomocí těchto prioritních činností:
i) provádění mezinárodních závazků týkajících se klimatu, včetně Kjótského protokolu, pomocí:
a) zhodnocení výsledků Evropského programu pro změnu klimatu a na jeho základě přijetím účinných společných a koordinovaných politických linií a opatření, kde je to vhodné, pro různá odvětví, které budou doplňovat vnitrostátní opatření členských států;
b) směřování k vytvoření rámce Společenství pro rozvoj efektivního obchodování s emisemi CO2 s možností jeho rozšíření na další skleníkové plyny;
c) zlepšení monitorování skleníkových plynů a pokroků v naplňování závazků členských států přijatých podle vnitřní dohody o podílu na škodách;
ii) snížení emisí skleníkových plynů v energetickém odvětví:
a) co nejrychlejším vypracováním přehledu a následným přezkoumáním dotací, které maří účinné a udržitelné využívání energie, s cílem postupně takové dotace zrušit;
b) podpořením přechodu k obnovitelným palivům a fosilním palivům s nižším obsahem uhlíku pro výrobu elektrické energie;
c) podpořením využití obnovitelných energetických zdrojů i pomocí podpůrných opatření, i na místní úrovni, s ohledem na naplnění orientačního cíle 12 % z celkového využití energie do roku 2010;
d) zavedením podpůrných opatření ke zvýšení kombinované výroby tepla a elektřiny a prováděním opatření, jejichž cílem je zdvojnásobení celkového podílu kombinované výroby tepla a elektřiny ve Společenství jako celku na 18 % z celkové hrubé produkce elektřiny;
e) předcházením vzniku emisí metanu, které pocházejí z výroby a z distribuce energie, a jejich snížením;
f) podporováním energetické účinnosti;
iii) snížení emisí skleníkových plynů v dopravním odvětví:
a) určením a přijetím specifických opatření vedoucích ke snížení emisí skleníkových plynů vznikajících vlivem letecké dopravy, jestliže o takovém opatření Mezinárodní organizace pro civilní letectví nerozhodne do roku 2002;
b) určením a přijetím specifických opatření vedoucích ke snížení emisí skleníkových plynů vznikajících vlivem námořní dopravy, jestliže o takovém opatření Mezinárodní námořní organizace nerozhodne do roku 2003;
c) podporou přesunu k efektivnějším a čistším formám dopravy a zároveň k lepší organizaci a logistice dopravy;
d) vyzváním Komise, v souvislosti s cílem Evropského společenství snížit emise skleníkových plynů o 8 %, k předložení do konce roku 2002 sdělení o množstevních environmentálních cílech pro udržitelný přepravní systém;
e) určením a přijetím dalších specifických opatření, společně s příslušnými právními předpisy, vedoucích ke snížení emisí skleníkových plynů vznikajících vlivem motorových vozidel včetně N2O;
f) podporou rozvoje a využití alternativních paliv a vozidel s nízkou spotřebou paliv za účelem podstatného a postupného zvyšování jejich podílu;
g) podporou opatření, která zohlední plné environmentální náklady v ceně přepravy;
h) oddělením propojení mezi hospodářským růstem a požadavky kladenými na přepravu s cílem snížit environmentální dopad;
iv) snížení emisí skleníkových plynů v průmyslové výrobě:
a) podporou zavádění ekologicky efektivních metod a technik do průmyslové výroby;
b) rozvojem prostředků, které napomohou malým a středním podnikům přizpůsobit, inovovat a zlepšit jejich výkonnost;
c) podporou rozvoje alternativ, které jsou s ohledem na životní prostředí zdravější a jsou technicky proveditelné, včetně ustanovení opatření Společenství, a, kde je to vhodné a proveditelné, postupným zastavením výroby a snížením používání průmyslových fluorovaných plynů HFC (hydrofluoruhlovodíky), PFC (perfluoruhlovodíky) a SF6 (fluorid sírový), s cílem snížit emise těchto plynů;
v) snížení emisí skleníkových plynů v dalších odvětvích:
a) podporou energetické hospodárnosti, zejména pro vytápění, klimatizování a rozvod teplé užitkové vody, ve stavebních návrzích;
b) zohledněním nutnosti snížit emise skleníkových plynů, zároveň s dalším zohledněním problematiky životního prostředí, ve společné zemědělské politice a ve strategii Společenství pro nakládání s odpady;
vi) využití další vhodných nástrojů, jakými je například:
a) podpora využití fiskálních opatření, včetně vhodného rámce Společenství pro energetickou daň ve vhodném čase, s ohledem na podpoření přechodu k hospodárnějšímu využití energie, k čistším formám energie a přepravy a na podpoření technologické inovace;
b) podpora uzavírání environmentálních dohod o snížení emisí skleníkových plynů s průmyslovým odvětvím;
c) zajistit, aby se změna klimatu stala hlavním tématem politických linií Společenství pro výzkum a technologický rozvoj a pro národní programy výzkumu.
3. Vedle opatření vedoucích ke zmírnění změny klimatu by mělo Společenství připravit opatření zaměřená na přizpůsobení důsledkům změny klimatu pomocí:
- přezkum politik Společenství, zejména těch, které se vztahují ke změně klimatu, aby bylo toto nezbytné přizpůsobení přiměřeně zohledněno v investičních rozhodnutích,
- podpora vytvoření regionálních modelů a posudků klimatu jak k přípravě regionální opatření k přizpůsobení, týkající se například správy vodních zdrojů, zachování biologické rozmanitosti, zastavení vzniku pouští a povodní, tak i podpora zvýšení environmentálního uvědomění občanů a podniků.
4. Musí být zajištěno zohlednění problematiky změny klimatu v rámci rozšíření Společenství. To mezi jiným vyžaduje tyto akce vůči kandidátským zemím:
- podporovat vybudování struktur pro provádění domácích opatření za využití mechanismů z Kjóta a pro zlepšení monitorování emisí a pro zlepšení podávání zpráv o emisích,
- podněcovat vytvoření více udržitelného přepravního a energetického odvětví,
- zajistit další posílení spolupráce s kandidátskými zeměmi v problematice změny klimatu.
5. Boj proti změně klimatu vytvoří nedílnou součást politiky vnějších vztahů Evropské unie a představuje jednu z priorit v politice udržitelného rozvoje. To vyžaduje soustředěné a koordinované úsilí ze strany Společenství a jeho členských států zaměřené na:
- vybudování nezbytných struktur pomáhajících rozvojovým zemím a zemím s přechodnou ekonomikou, například pomocí podporování projektů v souvislosti s mechanismem pro čistý rozvoj stanoveným v Kjótském protokolu a pomocí společného provádění,
- odpověď na určené potřeby přepravy a technologií,
- pomoc při zvládání přizpůsobení změnám klimatu v daných zemích.
Článek 6
Cíle a prioritní oblasti činnosti pro ochranu přírody a biologické rozmanitosti
1. Cíle stanovené v článku 2 mají být naplněny sledováním těchto cílů:
- zastavení poklesu biologické rozmanitosti, čehož má být dosaženo do roku 2010, včetně předcházení a zmírnění vlivu invazivních cizích druhů a genotypů,
- ochrana a vhodná obnova přírody a biologické rozmanitosti před vlivem škodlivých znečišťujících emisí,
- zachování, vhodná obnova a udržitelné využívání mořského prostředí, pobřežních a mokřadních oblastí,
- zachování a vhodná obnova přírodních oblastí významné estetické hodnoty, včetně oblastí kultivovaných a citlivých,
- zachování druhů a stanovišť se zvláštním důrazem na předcházení roztříštění stanovišť,
- podpora udržitelného využívání půdy se zvláštním důrazem na předcházení vzniku půdní eroze, znehodnocování půdy, její kontaminace a vznikání pouští.
2. Tyto cíle jsou naplňovány pomocí těchto prioritních činností, při zohlednění zásady subsidiarity, na základě stávajících globálních a regionálních úmluv a strategií a plného provádění příslušných právních předpisů Společenství. Ekosystémový přístup, tak jak byl přijat v Úmluvě o biologické rozmanitosti [8], je uplatňován, kdykoli je to vhodné: a) v oblasti biologické rozmanitosti:
- zajištění provádění a napomáhání monitorování a hodnocení strategie Společenství pro biologickou rozmanitost a příslušných plánů činnosti, také pomocí programu shromažďování údajů a informací, stanovení příslušných ukazatelů a podporování využívání nejlepších dostupných technik a nejlepší ekologické praxe,
- podpora výzkumu biologické rozmanitosti, genetických zdrojů, ekosystémů a lidské činnosti,
- vývoj opatření k posílení udržitelného využívání, udržitelné výroby a udržitelných investic ve vztahu k biologické rozmanitosti,
- podpora soustavného hodnocení, dalšího výzkumu a spolupráce v oblasti problematiky ohrožených druhů,
- podpora, na globální úrovni, rovného podílu na prospěchu plynoucím z využití genetických zdrojů k provedení článku 15 Úmluvy o biologické rozmanitosti o přístupu ke genetickým zdrojům pocházejícím z třetích zemí,
- vývoj opatření zaměřených na předcházení a kontrolu invazivních cizích druhů, včetně cizích genotypů,
- zřízení sítě Natura 2000 a zavedení nezbytných technických a finančních nástrojů a opatření nutných k jejímu plnému provádění a k ochraně druhů chráněných podle směrnic pro stanoviště a ptáky, které nespadají do oblastí sítě Natura 2000,
- podpora rozšíření sítě Natura 2000 do kandidátských zemí;
b) v oblasti živelních pohrom a katastrof:
- podpora koordinace na úrovni Společenství činností členských států v souvislosti s přírodními neštěstími a katastrofami, například pomocí vytvoření sítě pro výměnu zkušeností při uplatňování praxe a nástrojů pro jejich předcházení,
- vývoj dalších opatření napomáhajících předcházení rizikům vážných havárií, zejména s důrazem na rizika spojená s produktovody, dobýváním nerostných surovin, námořní přepravou nebezpečných látek, jakož i vývoj opatření v souvislosti s odpadem vznikajícím při dobývání nerostných surovin;
c) stanovení tematické strategie pro ochranu půdy, zaměřené mezi jiným na předcházení vzniku znečištění, eroze a pouští, postupnému znehodnocování půdy, zabrání půdy a hydrogeologickým rizikům s přihlédnutím k regionální rozmanitosti včetně zvláštností horských a suchých oblastí;
d) podpora udržitelného řízení těžebního průmyslu s cílem snížit jeho dopad na životní prostředí;
e) podpora integrace cíle zachování a obnovení krajin s estetickým významem do dalších politik včetně turismu, s ohledem na odpovídající mezinárodní nástroje;
f) podpora integrace zohlednění problematiky biologické rozmanitosti do zemědělských politických linií a podpora udržitelného venkovského rozvoje a multifunkčního a udržitelného zemědělství pomocí:
- podpora plného využívání stávajících možností společné zemědělské politiky a dalších politických opatření,
- podpora zemědělství šetrnějšího k životnímu prostředí, včetně vhodného zavádění extenzivních výrobních metod, podpora integrovaných zemědělských praktik, ekologického zemědělství a zemědělské biologické rozmanitosti při budoucím přehodnocení společné zemědělské politiky, s ohledem na nutnost vyváženého přístupu k multifunkční úloze venkovských společenství;
g) podpora udržitelného využívání moří a zachování mořských ekosystémů, včetně mořského dna, oblastí ústí řek a pobřežních oblastí, se zvláštním důrazem kladeným na místa s vysokým významem biologické rozmanitosti, pomocí:
- podpora větší integrace problematiky životního prostředí do společné rybářské politiky s využitím možnosti pro přezkum v roce 2002,
- tematické strategie pro ochranu a zachování mořského prostředí, která mezi jiným zohlední podmínky a povinnosti pro provádění úmluv týkajících se moří, a nutného snížení emisí pocházejících z mořské přepravy a dalších činností prováděných na moři nebo na souši, a jejich dopadů na životní prostředí,
- podpora integrovaného řízení pobřežních zón z hlediska ochrany životního prostředí,
- další podpora ochrany mořských oblastí zejména pomocí sítě Natura 2000, jakož i pomocí dalších proveditelných prostředků Společenství;
h) provádění a další rozvoj strategií a opatření týkajících se lesů v souladu se strategií Evropské unie pro lesní hospodářství, s ohledem na zásadu subsidiarity a důraz na biologickou rozmanitost, při začlenění těchto bodů:
- zlepšení stávajících opatření Společenství na ochranu lesů a provádění udržitelného řízení lesů z hlediska ochrany životního prostředí mezi jiným pomocí národních programů pro lesní hospodářství ve spojení s plány pro rozvoj venkova, se zvýšeným důrazem na monitorování rozmanitých úloh lesů v souladu s doporučeními přijatými na Ministerské konferenci o ochraně lesů v Evropě a na Fóru Organizace spojených národů o lesích a v Úmluvě o biologické rozmanitosti a na dalších fórech,
- podpora účinné koordinace mezi všemi odvětvími politiky, které se týkají lesního hospodářství, včetně soukromého odvětví, jakož i koordinace mezi všemi zúčastněnými stranami zapojenými do problematiky lesního hospodářství,
- podpora zvýšení podílu dřeva vyráběného v rámci udržitelného vzorce výroby na trhu, mezi jiným pomocí podpory pro udělování oprávnění pro udržitelné řízení lesního hospodářství z hlediska ochrany životního prostředí a podpora označování produktů takového lesního hospodářství,
- neustálá aktivní účast Společenství a členských států při provádění globálních a regionálních usnesení a při rozhovorech a jednáních týkajících se problematiky lesního hospodářství,
- přezkum možností pro použití aktivních opatření k zabránění obchodu s nelegálně vytěženým dřevem a k boji s takovým obchodem,
- podpora zohlednění vlivů změny klimatu na lesní hospodářství;
i) v oblasti geneticky modifikovaných organismů:
- vypracování ustanovení a metod pro posouzení rizik plynoucích z geneticky modifikovaných organismů, pro detekci geneticky modifikovaných organismů, pro jejich označení a pro možnost zpětného vysledování geneticky modifikovaných organismů, za účelem umožnit účinné monitorování a kontrolování jejich vlivu na zdraví a na životní prostředí,
- snaha o urychlenou ratifikaci a provádění Kartagenského protokolu o biologické bezpečnosti a podpora vytvoření nezbytných regulativních rámců ve třetích zemích pomocí technické a finanční pomoci.
Článek 7
Cíle a prioritní oblasti činnosti pro životní prostředí, lidské zdraví a kvalitu života
1. Cíle stanovené v článku 2 mají být naplněny sledováním těchto cílů, s ohledem na příslušné normy, obecné pokyny a programy Světové zdravotnické organizace (WHO):
- dosažení lepšího chápání ohrožení životního prostředí a lidského zdraví s cílem podniknout opatření k předcházení a ke zmírnění této hrozby,
- přispění k lepší kvalitě života pomocí integrovaného přístupu, který je zaměřený na městské oblasti,
- dosažení během jedné generace (2020) toho, aby chemikálie byly vyráběny a používány způsobem, který nemá výrazně negativní dopady na lidské zdraví a na životní prostředí, a pochopit nutnost překonat nedostatečné znalosti týkající se vlastností, využití a zneškodňování chemikálií, jakož i následků exponování chemikáliím,
- nebezpečné chemikálie by měly být nahrazeny bezpečnějšími chemikáliemi nebo bezpečnějšími alternativními technologiemi, při kterých se chemikálií nevyužívá, s cílem snížení rizik pro zdraví člověka a pro životní prostředí,
- snížení dopadu vlivu pesticidů na lidské zdraví a na životní prostředí, na všeobecnější úrovni dosažení udržitelnějšího využívání pesticidů a výrazné celkové snížení využívání pesticidů a z toho plynoucích rizik způsobem, který dovolí nutnou ochranu úrody. Používané pesticidy, které jsou perzistentní, bioakumulativní, toxické nebo mají další zneklidňující vlastnosti, by měly, kde je to možné, být nahrazeny pesticidy méně nebezpečnými,
- dosažení úrovně jakosti spodní a povrchové vody, která nepředstavuje rizika pro lidské zdraví a pro životní prostředí, ani na ně nemá vážný dopad, a zajištění udržitelných hodnot čerpání z vodních zdrojů pro dlouhodobé období,
- dosažení úrovně jakosti vzduchu, která nepředstavuje rizika pro lidské zdraví a pro životní prostředí, ani na ně nemá výrazně negativní dopad,
- podstatné snížení počtu osob pravidelně exponovaných dlouhodobě průměrným hladinám hluku, pocházejících zejména z dopravy, které mají podle vědeckých studií škodlivý vliv na lidské zdraví, a příprava dalšího kroku při práci na směrnici o hluku.
2. Tyto cíle jsou naplňovány pomocí těchto prioritních činností:
a) posílením výzkumných programů a vědeckých expertíz Společenství, a podporou mezinárodní koordinace národních výzkumných programů kvůli dosažení cílů v oblasti lidského zdraví a životního prostředí, zejména:
- určením a doporučením prioritních oblastí pro výzkum a pro zavedení opatření, mezi jinými především oblasti týkající se možných vlivů zdrojů elektromagnetického znečištění na lidské zdraví, a také věnováním pozornosti zejména vývoji a legalizaci metod alternativních k testování na zvířatech, zejména pokud jde o bezpečnost chemických složek,
- definováním a vývojem ukazatelů lidského zdraví a životního prostředí,
- opětovným přezkoumáním, vývojem a aktualizací stávajících zdravotních norem a mezních hodnot, zejména se zohledněním vlivu na potenciálně zranitelné skupiny, jakými jsou například děti nebo staří lidé, a vzájemného působení a synergického vlivu různých znečišťujících látek,
- přezkoumáním vývojových tendencí a zavedením mechanismu rychlého varování pro nové nebo vznikající problémy;
b) v oblasti chemikálií:
- uvalením zodpovědnosti na výrobce, dovozce a uživatele za šíření vědomostí o všech chemikáliích (povinnost péče) a posouzením rizik plynoucích z jejich užívání, i ve výrobcích, a z jejich opětovného použití a zneškodňování,
- vyvinutím soudržného systému, založeného na vícevrstevném přístupu, s vyloučením chemických látek používaných ve velmi malých množstvích, který slouží k testování, posuzování rizik a řízení rizik nových a stávajících látek a který využívá testovacích postupů snižujících nutnost testování na zvířatech a rozvíjejících alternativní testovací metody,
- zajištěním, že znepokojující chemické látky podléhají urychleným postupům řízení rizik a že vysoce znepokojující chemické látky, zejména látky karcinogenní, mutagenní nebo toxické pro reprodukci a látky s vlastnostmi perzistentních organických znečišťujících látek (POP), se používají pouze v oprávněných a definovaných případech a jejich použití musí podléhat předchozímu schválení,
- zajištěním, že výsledky posuzování rizik plynoucích z chemikálií jsou plně zohledněny ve všech oblastech právních předpisů Společenství o chemikáliích a zabráněním duplicity práce,
- poskytnutím kritérií, která umožní integrovat mezi látky vysoce znepokojující látky perzistentní, bioakumulativní a toxické a látky vysoce perzistentní a vysoce bioakumulativní a látky, které předpokládají přídavek známých endokrinních narušitelů poté, co se stanoví dohodnuté testovací metody a kritéria,
- zajištěním, že jsou hlavní opatření nezbytná k dosažení určených cílů, vyvíjena tak rychle, aby mohla vstoupit v platnost před přezkumem v polovině období,
- zajištěním přístupu veřejnosti k neutajovaným informacím registru Společenství pro chemikálie (registr REACH);
c) v oblasti pesticidů:
- plným prováděním uplatnitelných právních rámců [9] a přezkoumáním jejich účinnosti a jejich pozměněním tak, aby zajišťovaly vysoký stupeň ochrany. Tato kontrola může ve vhodných případech zahrnovat využití porovnávacích posuzování a vyvinutí postupů povolujících uvedení na trh,
- tematickou strategií pro udržitelné využívání pesticidů, která je zaměřena na:
i) minimalizaci nebezpečí a rizik, která představuje využívání pesticidů pro lidské zdraví a pro životní prostředí;
ii) zlepšené kontroly využívání a distribuce pesticidů;
iii) snížení úrovní zdraví škodlivých aktivních látek, zejména pomocí nahrazování nejvíce nebezpečných látek bezpečnějšími alternativami, včetně nechemických;
iv) podpora využívání technik pěstování s nízkými vstupy a bez použití pesticidů, mezi jiným zvýšením uvědomělosti uživatelů, podporou používání předpisů pro dobré postupy a podporou zvážení možného použití finančních nástrojů;
v) průhledný systém ohlašování a monitorování pokroků, dosažených v naplňování cílů této strategie a zavedení vhodných ukazatelů;
d) v oblasti chemikálií a pesticidů:
- směřováním k urychlené ratifikaci Rotterdamské úmluvy o předchozím souhlasu, založeném na informacích pro určité nebezpečné chemikálie a pesticidy, které jsou předmětem mezinárodního obchodu, a Stockholmské úmluvy o perzistentních organických znečišťujících látkách (POP),
- změnou nařízení Rady (EHS) č. 2455/92 ze dne 23. července 1992 o vývozu a dovozu určitých nebezpečných chemických látek [10] tak, aby bylo přizpůsobeno Rotterdamské úmluvě, aby byly zlepšeny jeho procedurální mechanismy a aby se zlepšil přenos informací do rozvojových zemí,
- podporou zlepšení nakládání s chemikáliemi a pesticidy v rozvojových a kandidátských zemích, a zejména odstranění zásob zastaralých pesticidů mezi jiným podporou projektů zaměřených na toto odstranění,
- přispěním k mezinárodnímu úsilí o vypracování strategického přístupu pro mezinárodní nakládání s chemikáliemi;
e) v oblasti udržitelného využívání vod a dosažení vysoké jakosti vod:
- zajištěním vysokého stupně ochrany povrchových a podzemních vod, zabráněním jejich znečištění a podporováním udržitelného využívání vod,
- směřováním k plnému provádění rámcové směrnice pro vodní hospodářství [11] s cílem dosáhnout uspokojivého ekologického, chemického a množstevního stavu vody a soudržného a udržitelného řízení vodních zdrojů,
- vyvinutím opatření zaměřených na zastavení vypouštění, emisí a ztrát prioritních nebezpečných látek v souladu s ustanoveními rámcové směrnice pro vodní hospodářství,
- zajištěním vysokého stupně ochrany vod ke koupání, zejména přezkoumáním směrnice pro vody ke koupání [12],
- zajištěním integrace konceptů a přístupů stanovených v rámcové směrnici pro vodní hospodářství a dalších směrnic o ochraně vod do dalších politik Společenství;
f) v oblasti jakosti ovzduší by vypracování a provádění opatření stanovených v článku 5 pro přepravní, průmyslové a energetické odvětví mělo být slučitelné se zlepšováním jakosti ovzduší a mělo by k tomuto zlepšování přispívat. Další předpokládaná opatření jsou:
- zlepšení monitorování a posuzování jakosti ovzduší, včetně usazování znečišťujících látek, a ustanovení o informování veřejnosti, zejména vyvinutí a používání ukazatelů,
- vypracování tematické strategie k posílení soudržné a integrované politiky znečišťování ovzduší s cílem určit priority pro další činnost, přezkoumání a vhodné aktualizování norem pro jakost ovzduší a národních emisních stropů s cílem dosáhnout dlouhodobého cíle nepřesahovat kritické zatížení a kritické hodnoty, a stanovení lepšího systému pro sbírání informací, modelování a předvídání,
- přijetí vhodných opatření týkajících se přízemního ozónu a částic,
- zvážení jakosti vnitřního ovzduší a jeho vlivů na lidské zdraví a navržení vhodných doporučení pro budoucí opatření,
- převzetí vedoucí úlohy při jednáních a při provádění Montrealského protokolu o látkách, které poškozují ozónovou vrstvu,
- převzetí vedoucí úlohy při jednáních o jakosti ovzduší v Evropě a posílení propojení a interakcí s mezinárodním procesem přispívajícím k dosažení čistého ovzduší v Evropě,
- další rozvoj specifických nástrojů Společenství pro snižování emisí pocházejících z příslušných kategorií zdrojů;
g) v oblasti hluku:
- doplněním a dalším zlepšením opatření, včetně vhodných postupů schvalování typů, týkajících se emisí hluku pocházejících ze služeb a výrobků, zejména z motorových vozidel, včetně opatření ke snížení hluku pocházejícího z interakce mezi pneumatikami a povrchem vozovky, které neohrozí bezpečnost provozu na pozemních komunikacích, ze železničních vozidel a ze stacionárních strojů,
- rozvojem a uplatňováním nástrojů zaměřených na vhodné snížení hluku z dopravy, například pomocí snížení nároků kladených na dopravu, přechodů k méně hlučným způsobům dopravy; podporou technických opatření a udržitelného plánování dopravy;
h) v oblasti životního prostředí ve městech:
- určením tematické strategie, která podporuje integrovaný horizontální přístup napříč politikami Společenství a která zlepšuje jakost městského prostředí, s přihlédnutím k pokroku dosaženému při uplatňování stávajícího rámce pro spolupráci [13], který může být přezkoumán, a která je zaměřena na:
- podporu programu Místní agenda 21,
- oslabení propojení mezi hospodářským růstem a požadavky na přepravu cestujících,
- potřebu zvýšení podílu železniční, lodní, pěší a cyklistické dopravy v přepravě veřejnosti,
- potřebu řešení zvyšujícího se objemu dopravy a zavedení výrazného oddělení růstu dopravy a růstu hrubého domácího produktu,
- potřebu podpory využívání vozidel s nízkými hodnotami emisí ve veřejné dopravě,
- přihlížení k ukazatelům týkajícím se městského prostředí.
Článek 8
Cíle a prioritní oblasti činnosti pro udržitelné využívání a nakládání s přírodními zdroji a odpady
1. Cíle stanovené v článku 2 mají být naplněny sledováním těchto cílů:
- snaha o zajištění, že spotřeba zdrojů a s tím spojené následky nepřesáhnou únosnost životního prostředí, a k prolomení vazby mezi hospodářským růstem a využíváním zdrojů. V této souvislosti se připomíná orientační cíl dosáhnout do roku 2010 ve Společenství 22 % podílu výroby elektřiny z obnovitelných zdrojů s ohledem na drastické zvýšení energetické hospodárnosti a hospodárnosti využívání zdrojů,
- dosažením významného celkového snížení objemů produkovaných odpadů pomocí podnětů, zaměřených na prevenci vzniku odpadů, cestou lepší hospodárnosti nakládání se zdroji a pomocí přechodu k udržitelnějším výrobním a spotřebním vzorcům,
- významným snížením množství odpadu určeného k odstranění a objemu produkovaného nebezpečného odpadu, přičemž je nutné zabránit zvýšení emisí do ovzduší, vody a půdy,
- podporou opětovného použití a zajištěním, že úroveň nebezpečnosti u produkovaných odpadů se sníží a že tyto odpady budou představovat co možná nejmenší riziko; upřednostňováním opětovného použití a zejména recyklování; snížením množství odpadu určeného k odstranění na minimum a zajištěním jeho bezpečného zneškodnění; zajištěním, že odpad určený ke zneškodnění se zpracovává co možné nejblíže místu, kde je produkován, do té míry, aby nebyla snížena účinnost postupů nakládání s odpady.
2. Tyto cíle jsou naplňovány, s přihlédnutím k integrovanému přístupu odpadové politiky a ke strategii Společenství pro nakládání s odpady [14], pomocí těchto prioritních činností:
i) rozvojem tématické strategie o udržitelném využívání zdrojů a nakládání se zdroji, která mezi jiným zahrnuje:
a) odhadnutí toků materiálu a odpadu ve Společenství, včetně dovozu a vývozu, například použitím nástroje analýzy toku materiálu;
b) přezkoumání účinnosti politických opatření a dopadu subvencí vztahujících se k přírodním zdrojům a odpadu;
c) stanovení všeobecných a konkrétních cílů vedoucích k účinnému zužitkování zdrojů a ke zmenšenému využívání zdrojů, a oddělení vazeb mezi hospodářským růstem a negativními dopady na životní prostředí;
d) podpora těžebních a výrobních metod a technik, které podněcují ekoefektivnost a udržitelné využívání surových materiálů, energie, vody a dalších zdrojů;
e) rozvoj a zavedení široké škály nástrojů včetně výzkumu, přesunu technologie, ekonomických nástrojů a dalších nástrojů vycházejících z trhu, z programů nejlepší praxe a z ukazatelů účinného zužitkování zdrojů;
ii) rozvojem a zavedením opatření pro předcházení vzniku odpadů a pro nakládání s odpady mezi jiným pomocí:
a) rozvoje souboru jakostních a množstevních cílů pro snížení, který zahrnuje veškeré příslušné odpady; těchto cílů má být ve Společenství dosaženo do roku 2010. Komise se vyzývá, aby připravila návrh týkající se těchto cílů do roku 2002;
b) podpora ekologicky zdravého a udržitelného pojetí výrobků;
c) zvýšení osvěty o možnosti veřejnosti přispět ke snížení odpadu;
d) formulování operativních opatření vedoucích k podpora prevence vzniku odpadu, například stimulování opětovného použití a obnovení nebo zrušení používání určitých látek a materiálů pomocí opatření týkajících se výrobků;
e) vypracování dalších indikátorů v oblasti nakládání s odpady;
iii) rozvojem tematické strategie o recyklování odpadu, která zahrnuje mezi jiným tato opatření:
a) opatření směřující k zajištění třídění, sběru a recyklování prioritních toků odpadu;
b) další rozvoj zodpovědnosti výrobce;
c) rozvoj a přenos technologie zpracování a recyklování odpadů, která je šetrná k životnímu prostředí;
iv) rozvojem nebo přepracováním právních předpisů týkajících se odpadu, mezi jiným i stavebního a demoličního odpadu, kalů z čistíren odpadních vod [15], biodegradibilních odpadů, obalových odpadů [16], baterií [17] a lodní přepravy odpadu [18], ujasněním rozdílů pro stanovení, co je odpad a co odpad není, a vypracováním odpovídajících kritérií pro další rozpracování přílohy IIA a IIB rámcové směrnice o odpadech [19].
Článek 9
Cíle a prioritní oblasti činnosti pro řešení mezinárodních otázek
1. Cíl stanovený v článku 2 týkající se mezinárodních otázek a mezinárodních rozměrů čtyř prioritních oblastí v problematice životního prostředí stanovených v tomto programu zahrnuje tyto cíle:
- provádění ambiciózních environmentálních politik na mezinárodní úrovni zejména s přihlédnutím k únosnosti globálního životního prostředí,
- další podpora udržitelných spotřebních a výrobních vzorců na mezinárodní úrovni,
- učinění pokroku k zajištění vzájemné podpory mezi environmentálními a obchodními politikami a opatřeními.
2. Tyto cíle jsou naplňovány pomocí těchto prioritních činností:
a) integrováním environmentálních požadavků do všech vnějších politik Společenství, včetně společného fungování politiky obchodu a rozvoje, za účelem dosáhnout udržitelného rozvoje mezi jiným vypracováním obecných pokynů;
b) vytvořením komplexního souboru environmentálních cílů a cílů rozvoje, které mají být přijaty, jako součásti nového globálního ujednání nebo paktu na Světovém summitu o udržitelném rozvoji v roce 2002;
c) prací na posílení mezinárodního řízení v oblasti ochrany životního prostředí postupným opětovným posilováním multilaterální spolupráce a úředního rámce včetně zdrojů;
d) směřováním k urychlené ratifikaci, účinnému naplňování a provádění mezinárodních úmluv a dohod o životním prostředí, ve kterých je Společenství smluvní stranou;
e) podporou udržitelné praxe v oblasti ochrany životního prostředí v zahraničních investicích a exportních úvěrech;
f) zesílením úsilí na mezinárodní úrovni k dosažení dohody o metodách pro posuzování rizik pro lidské zdraví a pro životní prostředí, a o postupech pro řízení rizika s přihlédnutím k zásadě předběžné opatrnosti;
g) dosažením vzájemné podpory mezi obchodem a potřebami ochrany životního prostředí s patřičným zohledněním environmentální oblasti při posuzování dopadů multilaterálních obchodních dohod, které mají být uskutečněny, na trvale udržitelný rozvoj v prvotním stupni jejich vyjednávání a následným přijetím příslušných opatření;
h) další podporou světového obchodního systému, který plně uznává multilaterální nebo regionální dohody v oblasti ochrany životního prostředí i zásadu předběžné opatrnosti, zvýšením možností pro obchod s výrobky a službami, které respektují životní prostředí a trvale udržitelný rozvoj;
i) podporou přeshraniční spolupráce se sousedními zeměmi a regiony v oblasti ochrany životního prostředí;
j) podporou lepší provázanosti politik propojováním prací vykonaných v rámci různých úmluv, včetně posuzování vztahů mezi biologickou rozmanitostí a změnou klimatu a integrace problematiky v oblasti biologické rozmanitosti do provádění rámcové úmluvy Organizace spojených národů o změně klimatu a Kjótského protokolu.
Článek 10
Tvorba environmentální politiky
Cíle stanovené v článku 2 týkající se tvorby environmentální politiky založené na účasti, na nejlepších dostupných vědeckých poznatcích a na strategických přístupech stanovených v článku 3, jsou naplňovány pomocí těchto prioritních činností:
a) vývojem zlepšených mechanismů, všeobecných pravidel a zásad dobrého řízení, během tohoto procesu je na všech stupních každá zúčastněná strana široce a důkladně konzultována, za účelem napomáhat výběru nejúčinnější možnosti k dosažení nejlepších výsledků v oblasti ochrany životního prostředí a v oblasti udržitelného rozvoje s ohledem na navrhovaná opatření;
b) posílením účasti nevládních organizací pracujících v oblasti ochrany životního prostředí v procesu konzultací a to cestou vhodné podpory, včetně financování Společenstvím;
c) zlepšením procesu tvorby politických linií pomocí:
- hodnocení ex-ante možných dopadů, zejména dopadů na životní prostředí, nových politických linií včetně možného rozhodnutí o nejednání a včetně legislativních návrhů a zveřejnění výsledků,
- hodnocení ex-post účinnosti stávajících opatření při naplňování jejich environmentálních cílů;
d) zajištěním, že problematika ochrany životního prostředí a zejména prioritní oblasti určené v tomto programu, tvoří hlavní prioritu pro výzkumné programy Společenství. Měly by být vykonávány pravidelné přezkumy potřeb a priorit environmentálního výzkumu v souvislosti s rámcovým programem Společenství pro výzkum a technologický rozvoj. Zajištěním lepší koordinace výzkumu spojeného s oblastí ochrany životního prostředí probíhajícího v členských státech mezi jiným za účelem zlepšení uplatňování výsledků;
vybudováním mostů mezi environmentálními a dalšími aktéry v oblasti informací, školení, vzdělávání a politiky;
e) zajištěním pravidelného přísunu informací počínaje rokem 2003, které mohou napomoci k poskytnutí základu pro:
- politická rozhodnutí v oblasti ochrany životního prostředí a udržitelného rozvoje,
- průběžnou kontrolu a přezkoumání odvětvových integračních strategií stejně jako strategie pro udržitelný rozvoj,
- informování širší veřejnosti.
Vytváření takových informací bude podporováno pravidelnými zprávami Evropské agentury pro životní prostředí a jiných příslušných orgánů. Tyto informace obsahují zejména:
- klíčové environmentální ukazatele,
- ukazatele stavu a tendencí vývoje životního prostředí,
- integrační ukazatele;
f) přezkoumáváním a pravidelným monitorováním informací a systémů zpráv s cílem dosáhnout soudržnějšího a účinnějšího systému, který zajistí racionální podávání zpráv vysoké jakosti, srovnatelných a odpovídajících údajů a informací o životním prostředí. Komise se vyzývá k co nejrychlejšímu poskytnutí vhodného návrhu za tímto účelem. Požadavky na monitorování, sběr údajů a podávání zpráv by měly být účinně zohledněny v budoucí environmentální legislativě;
g) posilováním ustanovení a využívání zařízení a nástrojů sloužících k monitorování země (například satelitní technologie) k napomáhání při tvorbě a provádění politik.
Článek 11
Monitorování a hodnocení výsledků
1. Ve čtvrtém roce provádění tohoto programu zhodnotí Komise pokrok dosažený při jeho provádění společně se souvisejícím vývojem a vyhlídkami v oblasti životního prostředí. Toto zhodnocení se provede na základě komplexního souboru ukazatelů. Komise předloží zprávu z poloviny období Evropskému parlamentu a Radě společně s jakýmikoliv návrhy na pozměnění, které může považovat za vhodné.
2. Komise předloží Evropskému parlamentu a Radě závěrečné posouzení programu a stavu životního prostředí a vyhlídek v této oblasti v průběhu posledního roku tohoto programu.
Článek 12
Toto rozhodnutí bude zveřejněno v Úředním věstníku Evropských společenství.
Směrnice Evropského parlamentu a Rady 2002/74/ES
ze dne 23. září 2002,
kterou se mění směrnice Rady 80/987/EHS o sbližování právních předpisů členských států týkajících se ochrany zaměstnanců v případě platební neschopnosti zaměstnavatele
(Text s významem pro EHP)
EVROPSKÝ PARLAMENT A RADA EVROPSKÉ UNIE,
s ohledem na Smlouvu o založení Evropského společenství, a zejména na čl. 137 odst. 2 této smlouvy,
s ohledem na návrh Komise [1],
s ohledem na stanovisko Hospodářského a sociálního výboru [2],
s ohledem na stanovisko Výboru regionů,
v souladu s postupem stanoveným v článku 251 Smlouvy [3],
vzhledem k těmto důvodům:
(1) Charta Společenství základních sociálních práv pracovníků přijatá dne 9. prosince 1989 stanoví v bodě 7, že dotvoření vnitřního trhu musí vést ke zlepšení životních a pracovních podmínek pracovníků v Evropském společenství a zlepšení musí být tam, kde je to nezbytné, spojeno s rozvojem určitých hledisek právní úpravy zaměstnanosti, jako jsou postupy pro hromadné propouštění a postupy v případě úpadku.
(2) Cílem směrnice Rady 80/987/EHS [4] je poskytnout minimální stupeň ochrany zaměstnanců v případě platební neschopnosti jejich zaměstnavatele. Za tím účelem ukládá směrnice členským státům povinnost, aby zřídily instituce zajišťující úhradu nesplacených pohledávek zaměstnanců.
(3) Změny právních předpisů týkajících se platební neschopnosti v členských státech a rozvoj vnitřního trhu vyžadují úpravu některých ustanovení uvedené směrnice.
(4) Právní jistota a průhlednost vyžadují vyjasnění oblasti působnosti a některých definic směrnice 80/987/EHS. Zejména je třeba ve směrnici upřesnit možnost členských států vyloučit určité pohledávky, a v důsledku toho zrušit přílohu směrnice.
(5) Za účelem zajištění přiměřené ochrany dotyčných zaměstnanců je třeba přizpůsobit definici stavu platební neschopnosti novým tendencím v právních předpisech v této oblasti v členských státech a zahrnout pod tento pojem též jiná úpadková řízení než likvidaci. V této souvislosti by měly mít členské státy možnost stanovit, aby se za účelem určení platební povinnosti záruční instituce, pokud platební neschopnost vyústí v několik úpadkových řízení, tato situace považovala za jediné úpadkové řízení.
(6) Je třeba zajistit, aby z oblasti působnosti této směrnice nebyli vyloučeni zaměstnanci uvedení ve směrnici 97/81/ES ze dne 15. prosince 1997 o rámcové dohodě o částečném pracovním úvazku uzavřené mezi organizacemi UNICE, CEEP a EKOS [5], ve směrnici Rady 1999/70/ES ze dne 28. června 1999 o rámcové dohodě o pracovních poměrech na dobu určitou uzavřené mezi organizacemi UNICE, CEEP a EKOS [6] a ve směrnici Rady 91/383/EHS ze dne 25. června 1991, kterou se doplňují opatření pro zlepšení bezpečnosti a ochrany zdraví při práci zaměstnanců v pracovním poměru na dobu určitou nebo v dočasném pracovním poměru [7].
(7) Za účelem zajištění právní jistoty zaměstnanců v případě platební neschopnosti podniků, které provozují činnost ve více členských státech, a posílení práv zaměstnanců v souladu s judikaturou Soudního dvora je třeba zavést ustanovení, která výslovně určí, která instituce je v takových případech příslušná pro úhradu nesplacených pohledávek zaměstnanců, a stanoví jako cíl spolupráce mezi příslušnými správními orgány členských států brzkou úhradu nesplacených pohledávek zaměstnanců. Dále je nezbytné zajistit řádné uplatňování předpisů v této oblasti stanovením spolupráce mezi příslušnými správními orgány členských států.
(8) Členské státy mohou stanovit meze odpovědnosti záručních institucí, které však musí být slučitelné se sociálním cílem této směrnice a mohou vzít v úvahu rozdílné výše pohledávek.
(9) Pro usnadnění identifikace úpadkových řízení, zejména těch, která přesahují hranice jednoho státu, je třeba stanovit, aby členské státy oznámily Komisi a ostatním členským státům druhy úpadkových řízení, která vedou k zásahu záruční instituce.
(10) Je proto třeba změnit směrnici 80/987/EHS.
(11) Jelikož cílů navrhované akce, totiž změny některých ustanovení směrnice 80/987/EHS tak, aby vzaly v úvahu změny v činnostech podniků ve Společenství, nemůže být dosaženo uspokojivě na úrovni členských států, a proto jich může být lépe dosaženo na úrovni Společenství, může Společenství přijímat opatření v souladu se zásadou subsidiarity uvedenou v článku 5 Smlouvy. V souladu se zásadou proporcionality vymezenou v uvedeném článku tato směrnice nepřekročí rámec toho, co je nezbytné pro dosažení uvedeného cíle.
(12) Komise by měla předložit Evropskému parlamentu a Radě zprávu o provádění a uplatňování této směrnice, zejména pokud jde o nové formy zaměstnávání objevující se v členských státech,
PŘIJALY TUTO SMĚRNICI:
Článek 1
Směrnice 80/987/EHS se mění takto:
1. Název směrnice se nahrazuje tímto: "Směrnice Rady 80/987/EHS ze dne 20. října 1980 o ochraně zaměstnanců v případě platební neschopnosti zaměstnavatele"
. 2. Oddíl I se nahrazuje tímto:
"ODDÍL I Oblast působnosti a definice
Článek 1
1. Tato směrnice se vztahuje na pohledávky zaměstnanců vyplývající z pracovních smluv nebo pracovních poměrů vůči zaměstnavatelům, kteří se nacházejí v platební neschopnosti ve smyslu čl. 2 odst. 1.
2. Členské státy mohou výjimečně vyloučit z oblasti působnosti této směrnice pohledávky některých zaměstnanců z důvodu existence jiné formy záruky, je-li zjištěno, že poskytuje dotyčným osobám ochranu, která je rovnocenná ochraně vyplývající z této směrnice.
3. Členské státy mohou, pokud je tak již v jejich vnitrostátním právu stanoveno, i nadále vyloučit z oblasti působnosti této směrnice
a) zaměstnance v domácnosti zaměstnané fyzickou osobou;
b) rybáře odměňované formou podílu na výnosu.
Článek 2
1. Pro účely této směrnice je zaměstnavatel považován za platebně neschopného, pokud bylo na základě platební neschopnosti zaměstnavatele požádáno o zahájení kolektivního řízení podle příslušných právních a správních předpisů členského státu, jehož součástí je částečné nebo úplné zabavení aktiv zaměstnavatele a jmenování likvidátora nebo osoby s podobnou funkcí, pokud orgán, který je příslušný na základě zmíněných právních a správních předpisů:
a) buď rozhodl o zahájení řízení;
b) nebo konstatoval konečné zavření podniku nebo provozovny zaměstnavatele a nedostatek volných aktiv opravňujících k zahájení řízení.
2. Tato směrnice se nedotýká vnitrostátního práva, pokud jde o definice výrazů "zaměstnanec", "zaměstnavatel", "odměna", "nabytá práva" a "nabývaná práva".
Členské státy však nesmějí z oblasti působnosti této směrnice vyloučit:
a) zaměstnance na částečný pracovní úvazek ve smyslu směrnice 97/81/ES;
b) zaměstnance s pracovní smlouvou na dobu určitou ve smyslu směrnice 1999/70/ES;
c) zaměstnance v dočasném pracovním poměru ve smyslu čl. 1 odst. 2 směrnice 91/383/EHS.
3. Členské státy nesmějí stanovit minimální dobu trvání pracovní smlouvy nebo pracovního poměru, aby pracovníci mohli uplatnit své nároky podle této směrnice.
4. Tato směrnice nebrání členským státům v rozšíření ochrany zaměstnanců i na jiné situace platební neschopnosti, například na situace, kdy skutečně došlo k trvalému zastavení výplat, zjištěné v rámci jiných řízení, než jsou řízení zmíněná v odstavci 1, která jsou stanovena ve vnitrostátním právu.
Taková řízení však nezakládají záruční povinnost pro instituce ostatních členských států v případech uvedených v oddílu IIIa."
3. Články 3 a 4 se nahrazují tímto: "Článek 3
Členské státy přijmou opatření nezbytná k tomu, aby záruční instituce zajišťovaly, s výhradou článku 4, úhradu nesplacených pohledávek zaměstnanců, které vyplývají z pracovních smluv nebo z pracovních poměrů, včetně, pokud tak stanoví vnitrostátní právo, odstupného při skončení pracovního poměru.
Záruční instituce přebírá nesplacené mzdové pohledávky za období přede dnem nebo případně po dni určeném členskými státy.
Článek 4
1. Členské státy mohou omezit povinnost záručních institucí uvedených v článku 3 uhradit pohledávky.
2. Pokud členské státy využijí možnosti podle odstavce 1, stanoví lhůtu, během níž musí záruční instituce uhradit nesplacené pohledávky. Tato lhůta nesmí být kratší než období pokrývající odměnu za tři poslední měsíce pracovního poměru před nebo po dni uvedeném v článku 3. Členské státy mohou zahrnout toto tříměsíční minimální období do referenčního období v délce nejméně šesti měsíců.
Členské státy, které stanoví referenční období v délce nejméně 18 měsíců, mohou omezit lhůtu, během níž musí záruční instituce uhradit nesplacené pohledávky, na osm týdnů. V tom případě se pro výpočet minimálního období použijí období nejpříznivější pro zaměstnance.
3. Členské státy mohou dále stanovit horní mez pro úhrady prováděné záruční institucí. Tato horní mez však nesmí být nižší než úroveň, která je sociálně slučitelná s sociálním cílem této směrnice.
Pokud členské státy využijí této možnosti, uvědomí Komisi o metodách stanovení horní meze."
4. Vkládá se nový oddíl, který zní: "ODDÍL IIIa
Ustanovení o nadnárodních situacích
Článek 8a
1. Ocitne-li se podnik provozující činnosti na územích nejméně dvou členských států v platební neschopnosti ve smyslu čl. 2 odst. 1, je institucí příslušnou pro úhradu nesplacených pohledávek zaměstnanců instituce toho členského státu, na jehož území zaměstnanci pracují nebo obvykle pracují.
2. Rozsah práv zaměstnanců určí právní předpisy, kterými se řídí příslušná záruční instituce.
3. Členské státy přijmou opatření nezbytná k zajištění, aby se v případech uvedených v odstavci 1 při určování stavu platební neschopnosti zaměstnavatele ve smyslu této směrnice přihlíželo k rozhodnutím přijatým v rámci úpadkového řízení podle čl. 2 odst. 1, o jehož zahájení bylo požádáno v jiném členském státě.
Článek 8b
1. Pro účely provádění článku 8a členské státy stanoví vzájemnou výměnu důležitých informací mezi příslušnými správními orgány nebo záručními institucemi uvedenými v článku 3, která umožní zejména předávání informací záruční instituci příslušné pro úhradu nesplacených pohledávek zaměstnanců.
2. Členské státy sdělí Komisi a ostatním členským státům kontaktní údaje o svých příslušných správních orgánech nebo záručních institucích. Komise zpřístupní tato sdělení veřejnosti."
5. V článku 9 se doplňuje nový pododstavec, který zní: "Provádění této směrnice za žádných okolností nesmí sloužit k odůvodnění jakéhokoli zhoršení stavu, který již existuje v každém členském státě, a obecné úrovně ochrany zaměstnanců v oblasti, na kterou se tato směrnice vztahuje."
6. V článku 10 se doplňuje nové písmeno, které zní: "c) odmítnout nebo omezit povinnost uhradit pohledávky podle článku 3 nebo záruční povinnost podle článku 7 v případě, že zaměstnanec byl sám nebo společně se svými blízkými příbuznými vlastníkem podstatné části podniku nebo provozovny zaměstnavatele a měl značný vliv na činnosti tohoto podniku nebo provozovny."
7. Vkládá se nový článek 10a, který zní:
"Článek 10a Členské státy oznámí Komisi a ostatním členským státům druhy vnitrostátních úpadkových řízení, která spadají do oblasti působnosti této směrnice, a všechny jejich změny. Komise zveřejní tato oznámení v Úředním věstníku Evropských společenství."
8. Příloha se zrušuje.
Článek 2
1. Členské státy uvedou v účinnost právní a správní předpisy nezbytné pro dosažení souladu s touto směrnicí do 8. října 2005. Neprodleně o nich uvědomí Komisi.
Členské státy použijí předpisy uvedené v prvním pododstavci na každý stav platební neschopnosti zaměstnavatele, který vznikne po dni vstupu těchto předpisů v platnost.
Tato opatření přijatá členskými státy musí obsahovat odkaz na tuto směrnici nebo musí být takový odkaz učiněn při jejich úředním vyhlášení. Způsob odkazu si stanoví členské státy.
2. Členské státy sdělí Komisi znění vnitrostátních předpisů, které přijmou v oblasti působnosti této směrnice.
Článek 3
Tato směrnice vstupuje v platnost dnem vyhlášení v Úředním věstníku Evropských společenství.
Článek 4
Nejpozději do 8. října 2010 předloží Komise Evropskému parlamentu a Radě zprávu o provádění a uplatňování této směrnice v členských státech.
Článek 5
Tato směrnice je určena členským státům.
Nařízení Komise (ES) č. 141/2002
ze dne 25. ledna 2002
o zařazení určitého zboží do kombinované nomenklatury
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (EHS) č. 2658/87 ze dne 23. července 1987 o celní a statistické nomenklatuře a o společném celním sazebníku [1], naposledy pozměněné nařízením (ES) č. 2433/2001 [2], a zejména na článek 9 uvedeného nařízení,
vzhledem k těmto důvodům:
(1) K zajištění jednotného uplatňování kombinované nomenklatury tvořící přílohu uvedeného nařízení je nezbytné přijmout opatření k zařazení zboží uvedeného v příloze tohoto nařízení.
(2) Nařízení Rady (EHS) č. 2658/87 stanovilo všeobecná pravidla pro výklad kombinované nomenklatury. Tato pravidla se vztahují i na každou jinou nomenklaturu, která je na ní plně nebo částečně založena nebo k ní přidává další třídění a která je zřízena zvláštními předpisy Společenství za účelem celních a jiných opatření týkajících se obchodu se zbožím.
(3) Podle uvedených všeobecných pravidel musí být zboží popsané ve sloupci 1 tabulky v příloze tohoto nařízení zařazeno na základě odůvodnění ve sloupci 3 do odpovídajících kódů KN uvedených ve sloupci 2.
(4) Je účelné, aby závazné informace o sazebním zařazení zboží do kombinované nomenklatury, které vydaly orgány členských států a které nejsou v souladu s tímto nařízením, mohla osoba, které byly tyto informace vydány, nadále používat po dobu tří měsíců v souladu s čl. 12 odst. 6 nařízení Rady (EHS) č. 2913/92 ze dne 12. října 1992, kterým se vydává celní kodex Společenství [3], naposledy pozměněného nařízením Evropského parlamentu a Rady (ES) č. 2700/2000 [4].
(5) Opatření tohoto nařízení jsou v souladu se stanoviskem Výboru pro celní kodex,
PŘIJALA TOTO NAŘÍZENÍ:
Článek 1
Zboží popsané ve sloupci 1 tabulky v příloze se v kombinované nomenklatuře zařazuje do odpovídajících kódů KN uvedených ve sloupci 2 této tabulky.
Článek 2
Závazné informace o sazebním zařazení zboží, které vydaly celní orgány členských států a které nejsou v souladu s tímto nařízením, mohou být podle čl. 12 odst. 6 nařízení Rady (EHS) č. 2913/92 nadále používány po dobu tří měsíců.
Článek 3
Toto nařízení vstupuje v platnost dvacátým dnem po vyhlášení
Nařízení Komise (ES) č. 486/2002
ze dne 18. března 2002,
kterým se mění nařízení (ES) č. 2848/98 v odvětví surového tabáku, pokud jde o stanovení určitých lhůt
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (EHS) č. 2075/92 ze dne 30. června 1992 o společné organizaci trhu se surovým tabákem [1], naposledy pozměněné nařízením (ES) č.1336/2000 [2], a zejména na článek 11 uvedeného nařízení,
vzhledem k těmto důvodům:
(1) Rada nepřijala žádné rozhodnutí k návrhu Komise [3], kterým se stanoví maximální zaručená prahová množství na sklizně 2002, 2003 a 2004, a proto členské státy nemohou, pokud jde o sklizeň 2002, dodržet lhůty pro rozdělení osvědčení o produkčních kvótách producentům a pro uzavření smluv o pěstování podle nařízení Komise (ES) č. 2848/98 ze dne 22. prosince 1998, kterým se stanoví prováděcí pravidla k nařízení (EHS) č. 2075/92, pokud jde o režim prémií, produkční kvóty a zvláštní podporu pro seskupení producentů v odvětví surového tabáku [4], naposledy pozměněné nařízením (ES) č. 1441/2001 [5]. Je proto nutné tyto lhůty prodloužit.
(2) Opatření tohoto nařízení jsou v souladu se stanoviskem Řídícího výboru pro tabák,
PŘIJALA TOTO NAŘÍZENÍ:
Článek 1
Článek 55 nařízení (ES) č. 2848/98 se nahrazuje tímto:
"Článek 55 1. Odchylně od čl. 22 odst. 3 vystavují členské státy samostatným producentům, kteří nejsou členy seskupení producentů, a seskupením producentů osvědčení o produkčních kvótách na sklizeň 2002 nejpozději 30. dubna 2002.
2. Odchylně od čl. 10 odst. 1 musí být smlouvy o pěstování, s výjimkou případu vyšší moci, uzavřeny na sklizeň 2002 nejpozději 30. června 2002."
Článek 2 Toto nařízení vstupuje v platnost třetím dnem po vyhlášení
Nařízení Komise (ES) č. 1889/2002
ze dne 23. října 2002,
kterým se provádí nařízení Rady (ES) č. 448/98, kterým se doplňuje a mění nařízení (ES) č. 2223/96, pokud jde o rozvržení nepřímo měřených finančních zprostředkovatelských služeb (FISIM) v rámci Evropského systému národních a regionálních účtů (ESA)
(Text s významem pro EHP)
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (ES) č. 448/98 ze dne 16. února 1998, kterým se doplňuje a mění nařízení (ES) č. 2223/96, pokud jde o rozvržení nepřímo měřených finančních zprostředkovatelských služeb (FISIM) v rámci Evropského systému národních a regionálních účtů (ESA) [1], a zejména na čl. 5 odst. 3 uvedeného nařízení,
vzhledem k těmto důvodům:
(1) Nařízení Rady (ES) č. 2223/96 ze dne 25. června 1996 o Evropském systému národních a regionálních účtů ve Společenství [2], naposledy pozměněné nařízením Evropského parlamentu a Rady (ES) č. 359/2002 [3], (dále jen "ESA 95") obsahuje referenční rámec společných norem, definic, klasifikací a účetních pravidel pro sestavování účtů členských států splňujících statistické požadavky Evropského společenství tak, aby bylo možné získat výsledky porovnatelné mezi členskými státy.
(2) Příloha I nařízení (ES) č. 448/98 mění přílohu A nařízení (ES) č. 2223/96 tím, že začleňuje zásadu pro rozvržení FISIM do metodologie ESA 95 a stanoví zkušební metody rozvržení FISIM, které měly členské státy vyzkoušet od roku 1995 do roku 2001, přičemž zkušební období je dostatečně dlouhé pro vyhodnocení, zda rozvržením byly získány spolehlivější výsledky měření dané hospodářské činnosti, než pokud se rozvržení neprovádí.
(3) V souladu s čl. 5 odst. 1 nařízení (ES) č. 448/98 předložila Komise dne 21. června 2002 Evropskému parlamentu a Radě závěrečnou zprávu, obsahující kvalitativní a kvantitativní analýzu dopadu zkušebních metod na rozvržení a výpočet FISIM. Závěrem této závěrečné zprávy je, že výsledky zkušebního období byly příznivé, protože se obecně uznává, že rozvržení FISIM vedlo ke značnému zdokonalení metodologie ESA 95 a k přesnějšímu porovnávání úrovní hrubého domácího produktu (HDP) v rámci Evropské unie.
(4) Protože je závěrečná hodnotící zpráva o spolehlivosti výsledků dosažených během zkušebního období příznivá, musí být metoda pro rozvrhování FISIM přijata před 31. prosincem 2002 v souladu s čl. 5 odst. 3 nařízení (ES) č. 448/98.
(5) Ve své závěrečné zprávě předložené Evropskému parlamentu a Radě Komise vyjádřila názor, že by bylo žádoucí vyčlenit další dva roky, aby členské státy mohly dále zdokonalit zdroje a metody používané pro rozvržení FISIM.
(6) Byl konzultován Výbor pro měnovou a finanční statistiku a statistiku platební bilance, zřízený rozhodnutím Rady 91/115/EHS [4], ve znění rozhodnutí 96/174/ES [5].
(7) Opatření tohoto nařízení jsou v souladu se stanoviskem Výboru pro statistické programy,
PŘIJALA TOTO NAŘÍZENÍ:
Článek 1
1. Členské státy provedou následující výpočty a rozvržení v souladu s podrobnou metodikou popsanou v příloze III nařízení Rady (ES) č. 448/98:
a) výpočet a rozvržení FISIM mezi uživatelskými sektory podle referenční úrokové sazby definované jako "metoda 1" v bodě 1 písm. b) přílohy III nařízení Rady (ES) č. 448/98;
b) výpočet a rozvržení dovážených a vyvážených FISIM (včetně rozvržení FISIM na rezidentské a nerezidentské finanční zprostředkovatele) použitím referenční úrokové sazby definované jako "externí" referenční úroková sazba v bodě 1 písm. b) přílohy III nařízení Rady (ES) č. 448/98;
c) rozvržení FISIM na uživatelské sektory na základě stavu úvěrů a vkladů pro každé odvětví nebo, pokud tato informace není spolehlivá, na základě produkce za každé odvětví;
d) výpočet FISIM ve stálých cenách pomocí vzorce stanoveného v bodě 3 přílohy III nařízení Rady (ES) č. 448/98.
2. Členské státy předají Komisi výsledky výpočtů provedených podle tohoto článku jako součást tabulek uvedených v článku 3 nařízení (ES) č. 2223/96 (program pro předávání údajů z národních účtů) včetně zpětných výpočtů počínaje rokem 1995.
Článek 2
Toto nařízení vstupuje v platnost dvacátým dnem po vyhlášení
Nařízení Komise (ES) č. 2014/2002
ze dne 7. listopadu 2002
o zařazení určitého zboží do kombinované nomenklatury
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (EHS) č. 2658/87 ze dne 23. července 1987 o celní a statistické nomenklatuře a o společném celním sazebníku [1], naposledy pozměněné nařízením Komise (ES) č. 969/2002 [2], a zejména na článek 9 uvedeného nařízení,
vzhledem k těmto důvodům:
(1) K zajištění jednotného uplatňování kombinované nomenklatury tvořící přílohu uvedeného nařízení (EHS) č. 2658/87 je nezbytné přijmout opatření k zařazení zboží uvedeného v příloze tohoto nařízení.
(2) Nařízení (EHS) č. 2658/87 stanovilo všeobecná pravidla pro výklad kombinované nomenklatury. Tato pravidla se vztahují i na každou jinou nomenklaturu, která je na ní plně nebo částečně založena nebo k ní přidává další třídění a která je zřízena zvláštními předpisy Společenství za účelem uplatňování celních nebo jiných opatření týkajících se obchodu se zbožím.
(3) Podle uvedených všeobecných pravidel musí být zboží popsané ve sloupci 1 tabulky v příloze tohoto nařízení zařazeno na základě odůvodnění ve sloupci 3 do odpovídajících kódů KN uvedených ve sloupci 2.
(4) Je účelné, aby závazné informace o sazebním zařazení zboží do kombinované nomenklatury, které vydaly orgány členských států a které nejsou v souladu s tímto nařízením, mohla osoba, které byly tyto informace vydány, nadále používat po dobu tří měsíců v souladu s čl. 12 odst. 6 nařízení Rady (EHS) č. 2913/92 ze dne 12. října 1992, kterým se vydává celní kodex Společenství [3], naposledy pozměněného nařízením Evropského parlamentu a Rady (ES) č. 2700/2000 [4].
(5) Opatření tohoto nařízení jsou v souladu se stanoviskem Výboru pro celní kodex,
PŘIJALA TOTO NAŘÍZENÍ:
Článek 1
Zboží popsané ve sloupci 1 tabulky v příloze se v kombinované nomenklatuře zařazuje do odpovídajících kódů KN uvedených ve sloupci 2 této tabulky.
Článek 2
Závazné informace o sazebním zařazení zboží, které vydaly celní orgány členských států a které nejsou v souladu s tímto nařízením, mohou být podle čl. 12 odst. 6 nařízení (EHS) č. 2913/92 nadále používány po dobu tří měsíců.
Článek 3.
Toto nařízení vstupuje v platnost dvacátým dnem po zveřejnění
Nařízení Komise (ES) č. 2147/2002
ze dne 2. prosince 2002,
kterým se mění nařízení (ES) č. 1455/1999, kterým se stanoví obchodní norma pro papriku zeleninovou
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (ES) č. 2200/96 ze dne 28. října 1996 o společné organizaci trhu s ovocem a zeleninou [1], naposledy pozměněné nařízením (ES) č. 545/2002 [2], a zejména na čl. 2 odst. 2 uvedeného nařízení,
vzhledem k těmto důvodům:
(1) Nařízení Komise (ES) č. 1455/1999 [3] pozměněné nařízením (ES) č. 2706/2000 [4] stanovilo ustanovení o obchodní úpravě a označování obalů zeleninové papriky.
(2) V zájmu zajištění průhlednosti světového trhu je třeba vzít v úvahu poslední změny normy pro zeleninovou papriku doporučené Evropskou hospodářskou komisí OSN, která stanoví, že obal obsahující papriky různých barev nemusí nutně obsahovat stejný počet kusů zeleninové papriky od každé barvy, pokud není na obalu uvedeno náležité označení. Kromě toho je vhodné stanovit, že spotřebitelský obal nemusí obsahovat jen zeleninovou papriku různých barev, ale i zeleninovou papriku různých druhů.
(3) Ustanovení o označování musí být vyjasněna v několika bodech, zejména s ohledem na označování spotřebitelských obalů obsahujících zeleninovou papriku různých druhů a barev.
(4) Je tedy nezbytné změnit nařízení (ES) č. 1455/1999.
(5) Aby hospodářské subjekty mohly používat ustanovení tohoto nařízení, musí provést určité technické úpravy, zejména pokud jde o jejich balící zařízení. Toto nařízení proto začne být prováděno dostatečně dlouhou dobu po dni jeho vstupu v platnost.
(6) Opatření tohoto nařízení jsou v souladu se stanoviskem Řídícího výboru pro čerstvé ovoce a zeleninu,
PŘIJALA TOTO NAŘÍZENÍ:
Článek 1
Příloha nařízení (ES) č. 1455/1999 se mění v souladu s přílohou tohoto nařízení. Článek 2
Toto nařízení vstupuje v platnost dvacátým dnem po vyhlášení
Rozhodnutí Evropské centrální banky
ze dne 20. března 2003
o nominálních hodnotách, specifikacích, reprodukci, výměně a stahování eurobankovek
(ECB/2003/4)
(2003/205/ES)
RADA GUVERNÉRŮ EVROPSKÉ CENTRÁLNÍ BANKY,
s ohledem na Smlouvu o založení Evropského společenství, a zejména na čl. 106 odst. 1 této smlouvy a na článek 16 statutu Evropského systému centrálních bank a Evropské centrální banky,
vzhledem k těmto důvodům:
(1) Čl. 106 odst. 1 Smlouvy a článek 16 statutu stanoví, že Evropská centrální banka (ECB) má výlučné právo povolovat vydávání bankovek ve Společenství. Uvedené články rovněž stanoví, že tyto bankovky mohou vydávat ECB a národní centrální banky. Podle článku 10 nařízení Rady (ES) č. 974/98 ze dne 3. května 1998 o zavedení eura [1] uvedou ECB a národní centrální banky zúčastněných členských států do oběhu eurobankovky.
(2) Evropský měnový institut (EMI) provedl přípravnou práci pro výrobu a vydávání eurobankovek, a zejména v souvislosti s návrhy eurobankovek usnadnil uživatelům rozeznávání a přijímání nominálních hodnot a specifikací nových eurobankovek tím, že zohlednil specifické vizuální a technické požadavky evropských sdružení uživatelů bankovek.
(3) ECB je jako nástupce EMI držitelem autorského práva k návrhům eurobankovek, jímž byl původně EMI. ECB a národní centrální banky jednající jejím jménem mohou uplatňovat toto autorské právo ve vztahu k reprodukcím, jejichž vydávání nebo šíření představuje porušení tohoto autorského práva, mimo jiné například reprodukce, které mohou nepříznivě ovlivňovat dobrou pověst eurobankovek.
(4) Právo ECB a národních centrálních bank vydávat eurobankovky zahrnuje i pravomoc přijímat veškerá právní opatření nezbytná k ochraně integrity eurobankovek jako platebního prostředku. ECB by měla přijmout opatření k dosažení minimální úrovně ochrany ve všech zúčastněných členských státech, a zajistit tak, že veřejnost dokáže rozlišit pravé eurobankovky od reprodukcí. Je tedy nezbytné stanovit společná pravidla pro povolování reprodukce eurobankovek. (5) Ustanoveními tohoto rozhodnutí není dotčeno použití trestněprávních předpisů, zejména v souvislosti s paděláním.
(6) Reprodukce eurobankovek v elektronické podobě by měly být považovány za přípustné pouze tehdy, přijme-li jejich výrobce vhodná technická opatření, aby zabránil jejich tištění, pokud by veřejnost mohla tyto tištěné reprodukce zaměnit s pravými eurobankovkami.
(7) Pravomoc přijímat opatření na ochranu integrity eurobankovek jako platebního prostředku zahrnuje pravomoc přijmout jednotná pravidla pro výměnu poškozených eurobankovek mezi národními centrálními bankami. V rámci těchto pravidel jsou stanoveny některé kategorie eurobankovek, které by národní centrální banky měly stáhnout z oběhu, pokud jim budou předloženy k výměně.
(8) Část původní eurobankovky, která musí být předložena, aby ji bylo možné vyměnit, musí splňovat stanovené minimální rozměry. Tyto rozměry by měly být vyjádřeny jako procentní podíl povrchové plochy původní eurobankovky před poškozením, aby se zabránilo zkreslení rozměrů, například v případech, kdy k poškození eurobankovky došlo zmenšením jejích rozměrů.
(9) Pro podporu řádné manipulace s ochrannými zařízeními proti krádeži bankovek je vhodné, aby všem, kdo zacházejí s bankovkami v rámci své profesionální činnosti a žádají národní centrální banky o výměnu eurobankovek poškozených ochranným zařízením proti krádeži, účtovaly národní centrální banky poplatek jako náhradu za analýzu provedenou v souvislosti s výměnou těchto eurobankovek.
(10) Tento poplatek se neúčtuje, pokud k poškození došlo v důsledku pokusu o loupež nebo krádež či v důsledku dokonané loupeže nebo krádeže; aby se zabránilo bezvýznamným poplatkům, účtuje se poplatek pouze v případě, kdy je k výměně předložen určitý minimální počet poškozených eurobankovek. (11) Eurobankovky, které byly poškozeny ve velkém počtu při použití ochranných zařízení proti krádeži, by se měly k výměně předložit v souborech skládajících se z určitého minimálního počtu eurobankovek.
(12) Výhradní právo ECB povolovat vydávání eurobankovek ve Společenství zahrnuje též pravomoc stahovat eurobankovky z oběhu a stanovit jednotná pravidla, na základě nichž mohou ECB a národní centrální banky stahování eurobankovek z oběhu provádět.
(13) Z důvodů jasnosti a právní jistoty je vhodné kodifikovat rozhodnutí ECB/2001/7 ze dne 30. srpna 2001 o nominálních hodnotách, specifikacích, reprodukci, výměně a stahování eurobankovek [2], ve znění rozhodnutí ECB/2001/14 [3], a učinit úkoly ECB a národních centrálních bank týkající se pravidel reprodukce, výměny a stahování eurobankovek transparentnějšími, PŘIJALA TOTO ROZHODNUTÍ:
1. První série eurobankovek obsahuje bankovky v sedmi nominálních hodnotách od 5 EUR do 500 EUR, znázorňující téma "evropské epochy a umělecké slohy" s těmito základními specifikacemi. Nominální hodnota (v eurech) | Rozměry | Převažující barva | Téma |
5 | 120 × 62 mm | Šedá | Antika | 10 | 127 × 67mm | Červená | Románský sloh |
20 | 133 × 72 mm | Modrá | Gotika |
50 | 140 × 77 mm | Oranžová | Renesance |
100 | 147 × 82 mm | Zelená | Baroko a rokoko | 200 | 153 × 82 mm | Žlutohnědá | Architektura užívající železo a sklo |
500 | 160 × 82 mm | Fialová | Moderní architektura 20. století |
2. Série eurobankovek v sedmi nominálních hodnotách nese na přední straně (líc) vyobrazení portálů a oken a na zadní straně (rub) vyobrazení mostů. Bankovky všech sedmi nominálních hodnot zachycují znaky typické pro jednotlivé zmíněné evropské umělecké slohy. Bankovky dále obsahují tyto grafické prvky: symbol Evropské unie, název měny v latinské a řecké abecedě, zkratky ECB v jednotlivých úředních jazycích, symbol © označující skutečnost, že autorské právo náleží ECB, a podpis prezidenta ECB.
Článek 2
Pravidla reprodukce eurobankovek
1. "Reprodukcí" se rozumí jakékoliv hmotné i nehmotné vyobrazení, které napodobuje eurobankovku uvedenou v článku 1 či její část nebo části jejích jednotlivých grafických prvků, jakými jsou mimo jiné barva, rozměry a užitá písmena nebo symboly, pokud se takovéto vyobrazení může podobat eurobankovce nebo může vyvolat celkový dojem, že se jedná o eurobankovku, bez ohledu na:
a) velikost vyobrazení; nebo
b) materiály nebo postupy použité k jeho výrobě; nebo
c) skutečnost, zda k vyobrazení byly nebo nebyly přidány prvky nebo ilustrace, které nepocházejí z bankovek; nebo
d) skutečnost, zda došlo ke změně grafických prvků eurobankovky, jako například písmen nebo symbolů, či nikoli.
2. Reprodukce, které by mohla veřejnost zaměnit s pravými eurobankovkami, se považují za protiprávní.
3. Za přípustné se považují reprodukce splňující následující podmínky, neboť u těchto reprodukcí není nebezpečí, že by je veřejnost mohla zaměnit s pravými eurobankovkami:
a) jednostranné reprodukce eurobankovky uvedené v článku 1, pokud rozměry reprodukce činí nejméně 125 % délky i šířky nebo nejvýše 75 % délky i šířky dané eurobankovky uvedené v článku 1 nebo
b) oboustranné reprodukce eurobankovky uvedené v článku 1, pokud rozměry reprodukce činí nejméně 200 % délky i šířky nebo nejvýše 50 % délky i šířky dané eurobankovky uvedené v článku 1 nebo
c) reprodukce jednotlivých grafických prvků eurobankovky uvedené v článku 1, pokud není tento grafický prvek zobrazen na pozadí připomínajícím bankovku nebo
d) jednostranné reprodukce zobrazující část lícní nebo rubové strany eurobankovky, pokud je tato část menší než jedna třetina lícní nebo rubové strany původní eurobankovky uvedené v článku 1 nebo
e) reprodukce vytvořené z materiálu, který je zřetelně jiný než papír a který vypadá zřetelně jinak než materiál používaný k výrobě bankovek nebo
f) nehmotné reprodukce zpřístupněné elektronicky na webových stránkách, kabelově nebo bezdrátově nebo jakýmkoli jiným způsobem umožňujícím jednotlivcům ze strany veřejnosti přístup k těmto nehmotným reprodukcím z místa a v době, které si zvolí, za předpokladu, že:
- přes reprodukci je úhlopříčně vytištěno slovo SPECIMEN písmem typu Arial nebo podobným typem písma. Délka slova SPECIMEN činí nejméně 75 % délky reprodukce, výška slova SPECIMEN nejméně 15 % šířky reprodukce; slovo SPECIMEN má neprůhlednou (výraznou) barvu kontrastující s dominantní barvou příslušné eurobankovky uvedené v článku 1, a
- rozlišení elektronické reprodukce nepřesahuje v její původní velikosti 72 dpi (bodů na palec).
4. ECB a národní centrální banky na základě písemné žádosti potvrdí, že reprodukce, které nesplňují podmínky odstavce 3, avšak nemohou být veřejností zaměněny s pravými eurobankovkami uvedenými v článku 1, jsou rovněž přípustné. Pokud se reprodukce vyrábí pouze na území jednoho zúčastněného členského státu, podává se výše uvedená žádost národní centrální bance tohoto členského státu. Ve všech ostatních případech se žádosti podávají ECB.
5. Pravidla reprodukce eurobankovek se rovněž použijí na eurobankovky, které byly staženy z oběhu nebo ztratily podle tohoto rozhodnutí statut zákonného platidla.
Článek 3
Výměna poškozených eurobankovek
1. Národní centrální banky vymění na požádání a za podmínek stanovených v odstavci 2 poškozené pravé eurobankovky, které jsou zákonným platidlem,
a) po předložení více než 50 % eurobankovky; nebo
b) po předložení 50 % nebo méně než 50 % eurobankovky, jestliže žadatel prokáže, že chybějící části byly zničeny.
2. Kromě odstavce 1 se na výměnu poškozených eurobankovek dále použijí tyto doplňující podmínky:
a) pokud existuje pochybnost o právním nároku žadatele na eurobankovky nebo o pravosti eurobankovek, prokáže žadatel svou totožnost;
b) pokud jsou předložené eurobankovky zabarveny, znečištěny nebo napuštěny, poskytne žadatel písemné vysvětlení původu zabarvení, znečištění nebo napuštění;
c) pokud byly bankovky odbarveny aktivací zařízení na ochranu proti krádeži a jsou předkládány těmi, kdo s bankovkami zacházejí v rámci své profesionální činnosti podle čl. 6 odst. 1 nařízení Rady (ES) č. 1338/2001 ze dne 28. června 2001, kterým se stanoví opatření nutná k ochraně eura proti padělání [4], uvedou ti, kdo s bankovkami zacházejí v rámci své profesionální činnosti, písemně důvody a druh neutralizace;
d) pokud byly eurobankovky poškozeny ve velkém počtu při použití ochranných zařízení proti krádeži, předloží se v souborech po 100 kusech eurobankovek za předpokladu, že množství předkládaných eurobankovek postačuje k vytvoření takových souborů.
3. Bez ohledu na výše uvedené:
a) pokud národní centrální banky vědí nebo mají dostatečný důvod se domnívat, že eurobankovky byly poškozeny úmyslně, odmítnou jejich výměnu a zadrží tyto eurobankovky, aby zabránily návratu těchto eurobankovek do oběhu nebo aby zabránily žadateli předložit takové bankovky k výměně v jiné národní centrální bance. Avšak národní centrální banky vymění poškozené eurobankovky, pokud vědí nebo mají dostatečný důvod se domnívat, že žadatel jedná v dobré víře nebo pokud žadatel může prokázat, že jedná v dobré víře. Mírně poškozené eurobankovky, např. popsané poznámkami, čísly nebo krátkými větami, se v zásadě nepovažují za úmyslně poškozené; a
b) pokud národní centrální banky vědí nebo mají dostatečný důvod se domnívat, že byl spáchán trestný čin, odmítnou výměnu poškozených eurobankovek a zadrží tyto eurobankovky proti potvrzení o příjmu poškozené bankovky, aby mohly být jako důkaz postoupeny příslušným orgánům a použity k zahájení vyšetřování trestného činu nebo předloženy v již probíhajícím vyšetřování trestného činu. Pokud příslušné orgány nerozhodnou jinak, vrátí se zadržené bankovky na konci vyšetřování žadateli a mohou být potom předloženy k výměně.
Článek 4
Stanovení poplatku za výměnu poškozených eurobankovek
1. Národní centrální banky účtují poplatek těm, kdo s bankovkami zacházejí v rámci své profesionální činnosti, pokud tyto osoby žádají národní centrální banky v souladu s článkem 3 o výměnu eurobankovek, které jsou zákonným platidlem a které byly poškozeny při použití ochranného zařízení proti krádeži.
2. Poplatek činí 10 centů za poškozenou eurobankovku.
3. Poplatek se vyměřuje pouze při výměně alespoň 100 poškozených bankovek. Poplatek se vyměřuje za všechny vyměňované eurobankovky.
4. Poplatek se nevyměřuje, jestliže byly eurobankovky poškozeny v souvislosti s pokusem o loupež nebo krádež či s dokonanou loupeží nebo krádeží.
Článek 5
Stahování eurobankovek z oběhu
Stahování určité nominální hodnoty nebo série eurobankovek z oběhu upraví rozhodnutí Rady guvernérů, zveřejněné pro informaci v Úředním věstníku Evropské unie a v jiných sdělovacích prostředcích. Rozhodnutí musí obsahovat alespoň tyto údaje:
- nominální hodnotu nebo sérii eurobankovek, jež mají být staženy z oběhu, a
- dobu, po kterou bude možné bankovky vyměňovat, a
- den, kterým nominální hodnota nebo série eurobankovek ztrácí statut zákonného platidla, a
- způsob nakládání s eurobankovkami předloženými po skončení lhůty pro stahování z oběhu nebo poté, co ztratí statut zákonného platidla.
Článek 6
Závěrečná ustanovení
1. Zrušují se rozhodnutí ECB/2001/7 a ECB/2001/14.
2. Odkazy na rozhodnutí ECB/1998/6 [5], ECB/1999/2 [6], ECB/2001/7 a ECB/2001/14 se považují za odkazy na toto rozhodnutí.
3. Toto rozhodnutí vstupuje v platnost prvním dnem po zveřejnění
Rozhodnutí Rady
ze dne 16. prosince 2002
o rovnocennosti inspekcí v terénu prováděných ve třetích zemích u množitelského porostu pro produkci osiva a o rovnocennosti osiva vyprodukovaného ve třetích zemích
(Text s významem pro EHP)
(2003/17/ES)
RADA EVROPSKÉ UNIE,
s ohledem na Smlouvu o založení Evropského společenství,
s ohledem na směrnici Rady 66/401/EHS ze dne 14. června 1966 o uvádění osiva pícnin na trh [1], a zejména na čl. 16 odst. 1 uvedené směrnice,
s ohledem na směrnici Rady 66/402/EHS ze dne 14. června 1966 o uvádění osiva obilovin na trh [2], a zejména na čl. 16 odst. 1 uvedené směrnice,
s ohledem na směrnici Rady 2002/54/ES ze dne 13. června 2002 o uvádění osiva řepy na trh [3], a zejména na čl. 23 odst. 1 uvedené směrnice,
s ohledem na směrnici Rady 2002/57/ES ze dne 13. června 2002 o uvádění osiva olejnin a přadných rostlin na trh [4], a zejména na čl. 20 odst. 1 uvedené směrnice,
s ohledem na návrh Komise,
vzhledem k těmto důvodům:
(1) Podle pravidel úřední kontroly osiva se má v Argentině, Austrálii, Bulharsku, České republice, Estonsku, Chile, Chorvatsku, Izraeli, Jižní Africe, Jugoslávii, Kanadě, Lotyšsku, Maďarsku, Maroku, Novém Zélandu, Polsku, Rumunsku, Slovensku, Slovinsku, Spojených státech amerických, Turecku a Uruguayi v období produkce osiva provádět úřední inspekce v terénu.
(2) Tato pravidla v zásadě stanoví, že osivo může být úředně certifikováno a balení osiva mohou být úředně uzavřena podle systému Organizace pro hospodářskou spolupráci a rozvoj (OECD) pro certifikaci odrůd osiva určeného pro mezinárodní obchod. Podle uvedených pravidel by se rovněž měly odebírat vzorky a zkoušky osiva by se měly provádět podle metod Mezinárodní asociace pro testování osiv (ISTA) nebo případně v souladu s pravidly Asociace úředních analytiků osiva (AOSA).
(3) Přezkoumání těchto předpisů a způsobu jejich používání v uvedených třetích zemích ukázalo, že inspekce v terénu u množitelského porostu pro produkci osiva splňují podmínky stanovené ve směrnicích 66/401/EHS, 66/402/EHS, 2002/54/ES a 2002/57/ES. Vnitrostátní předpisy pro osivo sklízené a kontrolované v těchto zemích poskytují stejné záruky jako předpisy použitelné pro osivo sklízené a kontrolované ve Společenství, pokud jde o vlastnosti osiva a způsoby přezkoumání a identifikace, označování a kontroly, za předpokladu, že jsou splněny další podmínky pro množitelský porost pro produkci osiva a pro získané osivo, zejména pokud jde o označování balení.
(4) Rozhodnutí Rady 95/514/ES ze dne 29. listopadu 1995 o rovnocennosti inspekcí v terénu prováděných ve třetích zemích u množitelského porostu pro produkci osiva a o rovnocennosti osiva vyprodukovaného ve třetích zemích [5] stanoví, že inspekce v terénu prováděné v některých zemích u množitelského porostu pro produkci některých druhů osiva se po omezenou dobu považují za rovnocenné inspekcím v terénu prováděným v souladu s právními předpisy Společenství a že některé druhy osiva vyprodukované v těchto zemích se považují za rovnocenné osivu vyprodukovanému v souladu s právními předpisy Společenství.
(5) Použitelnost rozhodnutí 95/514/ES končí dnem 31. prosince 2002, a proto je třeba přijmout nové rozhodnutí. Toto nové rozhodnutí by mělo být rozšířeno, zejména aby se vztahovalo rovněž na Estonsko, Lotyšsko a Jugoslávii.
(6) Doba, po kterou je na základě tohoto rozhodnutí uznávána rovnocennost, by měla být omezena na pět let.
(7) Do tohoto rozhodnutí by se měly zapracovat zvláštní předpisy o výměně návěsek a o systému uzavírání prováděném ve Společenství, které jsou podobné předpisům stanoveným v rozhodnutím 86/110/EHS [6], jež nejsou nadále použitelné.
(8) Stávající právní předpisy již stanoví povinnost uvádět, zda osivo uvedené na trh Společenství, včetně osiva, které dosud nebylo certifikováno, bylo chemicky ošetřeno nebo zda byla daná odrůda geneticky modifikována. Měla by se stanovit pravidla pro přesné údaje, které se mají uvést na návěsce certifikovaného osiva dováženého na základě tohoto rozhodnutí. Tato pravidla by měla odrážet pravidla stanovená v rozhodnutí 95/514/ES. V budoucnu by měly být zaktualizovány přílohy tohoto rozhodnutí, aby se zajistilo, že se na dovážené osivo vztahují podmínky rovnocenné všem novým předpisům, které mohou být případně zavedeny, zejména pokud jde o osivo, které nebylo dosud definitivně certifikováno.
(9) V souladu s rozhodnutím Rady 1999/468/ES ze dne 28. června 1999 o postupech pro výkon prováděcích pravomocí svěřených Komisi [7] by měly být přijaty některé změny příloh tohoto rozhodnutí,
PŘIJALA TOTO ROZHODNUTÍ:
Článek 1
Inspekce v terénu prováděné ve třetích zemích uvedených v příloze I u množitelského porostu pro produkci osiva druhů uvedených v téže příloze, vyjma generací osiva předcházejících základnímu rozmnožovacímu materiálu, se považují za rovnocenné inspekcím v terénu prováděným v souladu se směrnicemi 66/401/EHS, 66/402/EHS, 2002/54/ES a 2002/57/ES za předpokladu, že:
a) jsou úředně prováděny orgány uvedenými v příloze I nebo pod úředním dohledem těchto orgánů;
b) splňují podmínky definované v bodě A přílohy II.
Článek 2
Druhy osiva uvedené v příloze I, které byly vyprodukovány ve třetích zemích uvedených v téže příloze a úředně certifikovány orgány uvedenými v téže příloze, vyjma osiva generací předcházejících základnímu rozmnožovacímu materiálu, se považují za rovnocenné osivu, které je v souladu se směrnicemi 66/401/EHS, 66/402/EHS, 2002/54/ES a 2002/57/ES, pokud splňují podmínky definované v bodě B přílohy II.
Článek 3
1. Pokud je u rovnocenného osiva změněna návěska nebo se na ně vztahuje systém uzavírání prováděný ve Společenství v souladu se systémy OECD pro certifikaci odrůd osiva určených pro mezinárodní obchod, ustanovení směrnic 66/401/EHS, 66/402/EHS, 2002/54/ES a 2002/57/ES o novém uzavírání balení ve Společenství se použijí přiměřeně.
První pododstavec se pro tyto operace použije, aniž jsou dotčena pravidla OECD.
2. Pokud je nezbytné změnit ve Společenství návěsku nebo systém uzavírání rovnocenného osiva, návěsky ES se použijí pouze:
a) tehdy, je-li osivo vyprodukované v členských státech a osivo téže odrůdy a kategorie vyprodukované ve třetích zemích smíšeno za účelem zvýšení klíčivosti, a za předpokladu, že:
- směs je homogenní a
- návěsky uvádějí všechny země produkce nebo
b) pro malá balení ES ve smyslu směrnic 66/401/EHS nebo 2002/54/ES.
Článek 4
Změny příloh, kromě změn týkajících se sloupce 1 tabulky uvedené v příloze I, se přijmou postupem podle článku 5.
Článek 5
1. Komisi je nápomocen Stálý výbor pro osivo a sadbu v zemědělství, zahradnictví a lesnictví.
2. Odkazuje-li se na tento odstavec, použijí se články 4 a 7 rozhodnutí 1999/468/ES.
Doba uvedená v čl. 4 odst. 3 rozhodnutí 1999/468/ES je jeden měsíc.
3. Výbor přijme svůj jednací řád.
Článek 6
Toto rozhodnutí se použije ode dne 1. ledna 2003 do dne 31. prosince 2007.
Článek 7
Toto rozhodnutí je určeno členským státům.
Rozhodnutí Rady
ze dne 19. prosince 2002
o uzavření protokolu, kterým se upravují obchodní aspekty Evropské dohody zakládající přidružení mezi Evropskými společenstvími a jejich členskými státy na jedné straně a Rumunskem na straně druhé s ohledem na závěry jednání mezi stranami o nových vzájemných koncesích pro zemědělské produkty
(2003/18/ES)
RADA EVROPSKÉ UNIE,
s ohledem na Smlouvu o založení Evropského společenství, a zejména na článek 133 ve spojení s první větou čl. 300 odst. 2 této smlouvy,
s ohledem na návrh Komise,
vzhledem k těmto důvodům:
(1) Evropská dohoda zakládající přidružení mezi Evropskými společenstvími a jejich členskými státy na jedné straně a Rumunskem na straně druhé [1] upravuje vzájemné obchodní koncese pro některé zemědělské produkty.
(2) Ustanovení čl. 21 odst. 5 Evropské dohody stanoví, že Společenství a Rumunsko posoudí postupně u všech produktů možnosti vzájemného udělování dalších koncesí na systematickém a recipročním základě.
(3) První zlepšení preferenčního režimu zavedeného Evropskou dohodou s Rumunskem byla stanovena v protokolu, schváleném rozhodnutím Rady 98/626/ES [2], který upravuje obchodní aspekty Evropské dohody s ohledem na přistoupení Rakouské republiky, Finské republiky a Švédského království k Evropské unii a na závěry Uruguayského kola jednání o zemědělství, včetně zlepšení stávajícího preferenčního režimu.
(4) Zlepšení preferenčního režimu byla rovněž stanovena jako výsledek jednání o liberalizaci obchodu se zemědělskými produkty, která byla uzavřena v roce 2000. Ve Společenství začala být tato zlepšení použitelná od 1. července 2000 na základě nařízení Rady (ES) č. 2435/2000 ze dne 17. října 2000, kterým se stanoví určité koncese v podobě celních kvót Společenství pro některé zemědělské produkty a upravují, jako autonomní a přechodné opatření, některé zemědělské koncese stanovené v Evropské dohodě s Rumunskem [3]. Tato druhá úprava preferenčního režimu dosud nebyla začleněna do Evropské dohody formou dodatkového protokolu.
(5) Jednání o dalších zlepšeních preferenčního režimu Evropské dohody s Rumunskem byla uzavřena dne 18. června 2002.
(6) Nový protokol Evropské dohody, kterým se upravují obchodní aspekty Evropské dohody zakládající přidružení mezi Evropskými společenstvími a jejich členskými státy na jedné straně a Rumunskem na straně druhé (dále jen "protokol") by se měl schválit za účelem zkompletování všech koncesí v oblasti obchodu se zemědělskými produkty mezi oběma smluvními stranami, včetně závěrů jednání uzavřených v roce 2000 a 2002.
(7) Nařízení Komise (EHS) č. 2454/93 ze dne 2. července 1993, kterým se provádí nařízení Rady (EHS) č. 2913/92, kterým se vydává celní kodex Společenství [4], kodifikovalo pravidla pro správu celních kvót, která mají být uplatňována chronologicky podle data celních prohlášení. Některé celní kvóty podle tohoto rozhodnutí by tudíž měly být spravovány v souladu s těmito pravidly.
(8) Nezbytná prováděcí pravidla k tomuto rozhodnutí musí být přijata v souladu s rozhodnutím Rady ze dne 28. června 1999 o postupech pro výkon prováděcích pravomocí svěřených Komisi [5].
(9) Nařízení (ES) č. 2435/2000 se v důsledku výše uvedených jednání stalo zastaralým, a mělo by se tudíž zrušit,
ROZHODLA TAKTO:
Článek 1
Protokol, kterým se upravují obchodní aspekty Evropské dohody zakládající přidružení mezi Evropskými společenstvími a jejich členskými státy na jedné straně a Rumunskem na straně druhé s ohledem na závěry jednání mezi smluvními stranami o nových vzájemných koncesích pro zemědělské produkty, se schvaluje jménem Evropského společenství.
Článek 2
1. Předseda Rady je oprávněn jmenovat osobu zmocněnou podepsat protokol zavazující Společenství.
2. Předseda Rady učiní jménem Společenství oznámení o schválení stanovené v článku 3 protokolu.
Článek 3
1. Režimy stanovené v přílohách protokolu, který je připojen k tomuto rozhodnutí, nahrazují dnem nabytí účinku tohoto rozhodnutí režimy uvedené v přílohách XI a XII, jak je uvedeno v čl. 21 odst. 2 a 4, ve znění pozdějších předpisů, Evropské dohody zakládající přidružení mezi Evropskými společenstvími a jejich členskými státy na jedné straně a Rumunskem na straně druhé.
2. Komise stanoví prováděcí pravidla k protokolu v souladu s postupem stanoveným v čl. 5 odst. 2.
Článek 4
1. Pořadová čísla přidělená celním kvótám v příloze tohoto rozhodnutí může Komise změnit v souladu s postupem stanoveným v čl. 5 odst. 2. Celní kvóty s pořadovým číslem vyšším než 09.5100 spravuje Komise v souladu s články 308a, 308b a308c nařízení (EHS) č. 2454/93.
2. Množství zboží, která podléhají celním kvótám a byla propuštěna do volného oběhu počínaje dnem 1. července 2002 v rámci koncesí stanovených v příloze A b) nařízení (ES) č. 2435/2000 se zcela započítávají do množství uvedených ve čtvrtém sloupci v příloze A b) připojeného protokolu, kromě množství, pro která byly vydány dovozní licence před 1. červencem 2002.
Článek 5
1. Komisi je nápomocen Řídící výbor pro obiloviny zřízený článkem 23 nařízení Rady (EHS) č. 1766/92 [6] nebo případně výbor zřízený na základě příslušných ustanovení jiných nařízení o společné organizaci zemědělských trhů.
2. Odkazuje-li se na tento odstavec, použijí se články 4 a 7 rozhodnutí 1999/468/EHS.
Doba uvedená v čl. 4 odst. 3 rozhodnutí 1999/468/ES je jeden měsíc.
3. Výbor přijme svůj jednací řád.
Článek 6
Nařízení (ES) č. 2435/2000 se zrušuje dnem vstupu tohoto protokolu v platnost.
Rozhodnutí Komise
ze dne 30. prosince 2002
o vývoji integrovaného počítačového veterinárního systému
(oznámeno pod číslem K(2002) 5496)
(2003/24/ES)
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na směrnici Rady 90/425/EHS ze dne 26. června 1990 o veterinárních a zootechnických kontrolách v obchodu s některými živými zvířaty a produkty uvnitř Společenství s cílem dotvoření vnitřního trhu [1], naposledy pozměněnou směrnicí 92/118/EHS [2], a zejména na čl. 20 odst. 3 uvedené směrnice,
s ohledem na rozhodnutí Rady 92/438/EHS ze dne 13. července 1992 o informatizaci veterinárních postupů při dovozu (projekt SHIFT), o změně směrnic 90/675/EHS, 91/496/EHS, 91/628/EHS a rozhodnutí 90/424/EHS a o zrušení rozhodnutí 88/192/EHS [3], naposledy pozměněné rozhodnutím Rady 95/1/ES [4], a zejména na článek 12 uvedeného rozhodnutí,
s ohledem na rozhodnutí Rady 90/424/EHS ze dne 26. června 1990 o některých výdajích ve veterinární oblasti [5], naposledy pozměněné rozhodnutím 2001/572/ES [6], a zejména na články 37 a 37a uvedeného rozhodnutí,
vzhledem k těmto důvodům:
(1) Směrnice Evropského parlamentu a Rady 1999/93/ES ze dne 13. prosince 1999 o zásadách Společenství pro elektronické podpisy [7] má za cíl zajistit bezpečnost a důvěrnost prostředků elektronické komunikace a usnadnit jejich používání vnitrostátními orgány a orgány Společenství ke vzájemné komunikaci, ke komunikaci s občany a s hospodářskými subjekty.
(2) Článek 3 rozhodnutí Komise 92/563/EHS ze dne 19. listopadu 1992 o databázi týkající se dovozních podmínek Společenství, kterou předpokládá projekt SHIFT [8], stanoví, že Komise musí vyvinout příslušné databáze.
(3) Rozhodnutí Komise 91/398 ze dne 19. července 1991 o počítačové síti spojující veterinární orgány (ANIMO) [9] vymezuje zásady, jimiž se řídí komunikační síť spojující veterinární jednotky.
(4) Práce provedená v rámci studií a seminářů Společenství ukazuje, že je třeba upravit budování sítě ANIMO, aby mohl být vytvořen veterinární systém, který zahrne různé počítačové aplikace.
(5) Usnesení Evropského parlamentu A5-0396/2000 o zvláštní zprávě Účetního dvora č. 1/2000 [10] o klasickém moru prasat si žádá, aby síť ANIMO byla řízena a rozvíjena pod plnou kontrolou Komise a aby změny byly provedeny v souladu s připomínkami Účetního dvora.
(6) V zájmu optimalizace funkcí a uživatelských rozhraní musí být členské státy úzce zapojeny do vývoje integrovaného počítačového veterinárního systému.
(7) Opatření tohoto rozhodnutí jsou v souladu se stanoviskem Stálého výboru pro potravní řetězec a zdraví zvířat,
PŘIJALA TOTO ROZHODNUTÍ:
Článek 1
Společenství co možná nejdříve vytvoří počítačový systém, v němž budou funkce systémů ANIMO a SHIFT integrovány do jednoho systému. Technické specifikace tohoto systému jsou stanoveny v příloze.
Článek 2
1. V první fázi Komise vypracuje specifikace pro nový systém ANIMO, provede analýzu systému a představí prototyp.
Rozpočet Komise pro tento úkol činí 200000 EUR.
2. Ve druhé fázi Komise vyvine nový systém ANIMO a zpřístupní databázi členským státům.
3. Komise též zajistí vývoj a integraci systému SHIFT do nového počítačového systému, zejména funkce, které jsou zapotřebí pro pomoc při rozhodování na stanovištích hraniční kontroly, ať už se jedná o správní záležitosti, nebo analýzy rizik.
Článek 3
Generální ředitel generálního ředitelství pro zdraví a ochranu spotřebitele je oprávněn podepsat jménem Komise Evropských společenství smlouvy nezbytné k provedení tohoto rozhodnutí.
Článek 4
Toto rozhodnutí je určeno členským státům.
Rozhodnutí komise
ze dne 18. března 2003
o zveřejnění odkazu na normu EN 613:2000 "Konvekční kamna na plynná paliva" podle směrnice Rady 90/396/EHS
(oznámeno pod číslem K(2003) 710)
(Text s významem pro EHP)
(2003/189/ES)
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na směrnici Rady 90/396/EHS ze dne 29. června 1990 o sbližování právních předpisů členských států týkajících se spotřebičů plynných paliv [1], ve znění směrnice 93/68/EHS [2], a zejména na čl. 6 odst. 1 uvedené směrnice,
s ohledem na stanovisko stálého výboru zřízeného podle článku 5 směrnice Evropského parlamentu a Rady 98/34/ES ze dne 22. června 1998 o postupu při poskytování informací v oblasti norem a technických předpisů a pravidel pro služby informační společnosti [3], ve znění směrnice 98/48/ES [4],
vzhledem k těmto důvodům:
(1) Článek 2 směrnice 90/396/EHS stanoví, že plynové spotřebiče mohou být uváděny na trh a do provozu pouze tehdy, jestliže neohrožují při běžném používání bezpečnost osob, domácích zvířat a majetku.
(2) Podle článku 5 směrnice 90/396/EHS se předpokládá, že plynové spotřebiče splňují základní požadavky podle článku 3 uvedené směrnice, jestliže vyhovují odpovídajícím vnitrostátním normám přejímajícím harmonizované normy, jejichž referenční čísla byla zveřejněna v Úředním věstníku Evropských společenství.
(3) Členské státy jsou povinny zveřejňovat referenční čísla vnitrostátních norem přejímajících harmonizované normy, jejichž referenční čísla byla zveřejněna v Úředním věstníku Evropských společenství;
(4) Spojené království formálně vzneslo námitku proti harmonizované normě EN 613:2000 "Konvekční kamna na plynná paliva", která byla přijata Evropským výborem pro normalizaci (CEN) dne 13. července 2000 a jejíž referenční číslo bylo zveřejněno v Úředním věstníku Evropských společenství dne 18. července 2001 [5], z důvodu, že nesplňuje zcela základní požadavky směrnice 90/396/EHS, zejména požadavky podle bodů 2.1 a 3.2.2 přílohy I uvedené směrnice, neboť požadavky normy na konstrukci kamen s dekorativní skleněnou přední stěnou nepostačují k zajištění vysoké úrovně bezpečnosti. Spojené království se u těchto výrobků zejména obává vzniku nebezpečné situace, jestliže se za skleněnou stěnou nahromadí nespálený plyn, který může vzplanout a způsobit vážné poranění.
(5) Na základě informací získaných v rámci konzultací s vnitrostátními orgány, s CEN a s výborem zřízeným směrnicí 98/34/ES nebyly zjištěny důkazy o riziku nahromadění plynu nebo jeho exploze. V důsledku toho se neprokázalo, že harmonizovaná norma EN 613:2000 nesplňuje základní požadavky směrnice 90/396/EHS,
PŘIJALA TOTO ROZHODNUTÍ:
Článek 1
Odkaz na normu EN 613:2000 "Konvekční kamna na plynná paliva", která byla přijata Evropským výborem pro normalizaci (CEN) dne 13. července 2000 a poprvé zveřejněna
Rozhodnutí Rady
ze dne 13. června 2003,
kterým se mění příloha 12 Společné konzulární instrukce a příloha 14a Společné příručky ohledně vízových poplatků
(2003/454/ES)
RADA EVROPSKÉ UNIE,
s ohledem na nařízení Rady (ES) č. 789/2001 ze dne 24. dubna 2001, kterým se Radě vyhrazují prováděcí pravomoci v oblasti určitých podrobných předpisů a praktických postupů týkajících se posuzování žádostí o udělení víza [1],
s ohledem na nařízení Rady (ES) č. 790/2001 ze dne 24. dubna 2001, kterým se Radě vyhrazují prováděcí pravomoci v oblasti určitých podrobných předpisů a praktických postupů týkajících se hraničních kontrol a ostrahy hranic [2],
s ohledem na podnět Řecké republiky,
vzhledem k těmto důvodům:
(1) Rozhodnutí Rady 2002/44/ES ze dne 20. prosince 2001, kterým se mění část VII a příloha 12 Společné konzulární instrukce a přílohy 14a Společné příručky [3] stanovilo, že poplatky, které se mají vybírat v souvislosti s žádostí o vízum, odpovídají vzniklým správním nákladům. Proto je třeba odpovídajícím způsobem změnit Společnou konzulární instrukci a Společnou příručku.
(2) Výši vybírané částky je třeba pravidelně přehodnotit.
(3) V souladu s články 1 a 2 Protokolu o stanovisku Dánska, připojeného ke smlouvě o Evropské unii a ke Smlouvě o založení Evropského společenství, se Dánsko nepodílí na přijímání tohoto rozhodnutí, a proto pro ně není závazné ani použitelné. Vzhledem k tomu, že toto rozhodnutí navazuje na schengenské acquis podle ustanovení hlavy IV části třetí Smlouvy o založení Evropského společenství, rozhodne se Dánsko v souladu s článkem 5 uvedeného protokolu do šesti měsíců poté, co Rada přijala toto rozhodnutí, zda je provede ve svém vnitrostátním právu.
(4) Pokud jde o Island a Norsko, rozvíjí toto rozhodnutí ta ustanovení schengenského acquis ve smyslu dohody uzavřené Radou Evropské unie a Islandskou republikou a Norským královstvím o přidružení těchto dvou států k provádění, uplatňování a rozvoji schengenského acquis [4], která spadají do oblasti uvedené v čl. 1 bodu A rozhodnutí Rady 1999/437/ES ze dne 17. května 1999 o některých opatřeních pro uplatňování uvedené dohody [5].
(5) Toto rozhodnutí rozvíjí ustanovení schengenského acquis, kterých se neúčastní Spojené království v souladu s rozhodnutím Rady 2000/365/ES ze dne 29. května 2000 o žádosti Spojeného království Velké Británie a Severního Irska, aby se na ně vztahovala některá ustanovení schengenského acquis [6]; Spojené království se tudíž nepodílí na přijímání tohoto rozhodnutí, a proto pro ně není závazné ani použitelné.
(6) Toto rozhodnutí rozvíjí ustanovení schengenského acquis, kterých se neúčastní Irsko v souladu s rozhodnutím Rady 2002/192/ES ze dne 28. února 2002 o žádosti Irska, aby se na ně vztahovala některá ustanovení schengenského acquis [7]; Irsko se tudíž nepodílí na přijímání tohoto rozhodnutí, a proto pro ně není závazné ani použitelné. (7) Toto rozhodnutí je aktem navazujícím na schengenské acquis nebo s ním jinak souvisejícím ve smyslu čl. 3 odst. 2 aktu o přistoupení z roku 2003,
Tabulka v příloze 12 Společné konzulární instrukce a tabulka v příloze 14a Společné příručky se nahrazují tímto: "Vybírané poplatky na správní náklady na zpracování žádostí o víza
Druh víza | Poplatky (v eurech) | Letištní průjezdní vízum (kategorie A) | 35 |
Průjezdní vízum (kategorie B) | 35 |
Krátkodobé vízum (do 90 dní) (kategorie C) | 35 | Vízum pro více vstupů, platné nejvýše 5 let (kategorie C) | 35 |
Vízum s omezenou územní platností (kategorie B a C) | 35 | Vízum udělené na hranici (kategorie B a C) | 35 Toto vízum lze udělit bezplatně |
Hromadné vízum (kategorie A, B a C) | 35 eur + 1 euro za 1 osobu |
Národní dlouhodobé vízum (kategorie D) | Výši stanoví členské státy, které mohou rozhodnout o bezplatném udělení tohoto víza | Národní dlouhodobé platné současně jako krátkodobé vízum (kategorie D a C) | Výši stanoví členské státy, které mohou rozhodnout o bezplatném udělení tohoto víza" |
Článek 2 Toto rozhodnutí se použije nejpozději ode dne 1. července 2005.
Členské státy mohou používat toto rozhodnutí před 1. červencem 2005, pokud oznámí generálnímu tajemníkovi Rady datum, od kterého tak budou činit.
Článek 3
Toto rozhodnutí je určeno členským státům v souladu se Smlouvou o založení Evropského společenství.
Směrnice Evropského parlamentu a Rady 2003/25/ES
ze dne 14. dubna 2003
o zvláštních požadavcích na stabilitu osobních lodí typu ro-ro
(Text s významem pro EHP)
EVROPSKÝ PARLAMENT A RADA EVROPSKÉ UNIE,
s ohledem na Smlouvu o založení Evropského společenství, a zejména na čl. 80 odst. 2 této smlouvy,
s ohledem na návrh Komise [1],
s ohledem na stanovisko Hospodářského a sociálního výboru [2],
s ohledem na stanovisko Výboru regionů,
v souladu s postupem stanoveným v článku 251 Smlouvy [3],
vzhledem k těmto důvodům:
(1) V rámci společné dopravní politiky mají být přijata další opatření k zlepšení bezpečnosti námořní osobní dopravy.
(2) Společenství si přeje přijmout veškerá vhodná opatření k zabránění námořním nehodám, které se týkají osobních lodí typu ro-ro a které mají za následek ztrátu lidských životů.
(3) Funkční schopnost osobních lodí typu ro-ro při poškození následkem srážky, jak je určována normou pro stabilitu při poškození, je zásadním faktorem bezpečnosti cestujících a posádky, a je zejména významná při pátracích a záchranných činnostech. Nejnebezpečnější problém pro stabilitu osobní lodě typu ro-ro s uzavřenou palubou typu ro-ro vzniká při nahromadění značného množství vody na této palubě v důsledku poškození srážkou.
(4) Osoby užívající osobní lodě typu ro-ro a posádka zaměstnaná na těchto lodích mají mít v celém Společenství právo požadovat stejnou úroveň bezpečnosti bez ohledu na oblast, ve které je loď provozována.
(5) S ohledem na rozsah mezinárodního trhu námořní osobní dopravy je akce na úrovni Společenství nejúčinnější cestou k zajištění minimální úrovně bezpečnosti pro lodě provozované ve Společenství.
(6) Akce na úrovni Společenství je nejlepším prostředkem k zajištění harmonizovaného provedení zásad přijatých v rámci Mezinárodní námořní organizace (IMO) a zamezení narušování hospodářské soutěže mezi provozovateli osobních lodí typu ro-ro provozovaných ve Společenství.
(7) Obecné požadavky na stabilitu osobních lodí typu ro-ro při poškození byly na mezinárodní úrovni stanoveny Konferencí o bezpečnosti lidského života na moři z roku 1990 (konference SOLAS 90) a byly zahrnuty do pravidla II-1/B/8 úmluvy SOLAS (norma SOLAS 90). Tyto požadavky jsou použitelné v celém Společenství díky tomu, že úmluva SOLAS je přímo použitelná pro mezinárodní plavbu a že směrnice Rady 98/18/ES ze dne 17. března 1998 o bezpečnostních pravidlech a normách pro osobní lodě [4] je použitelná pro vnitrostátní plavbu.
(8) Norma stability při poškození podle SOLAS 90 implicitně zahrnuje účinek vody, která vnikne na palubu typu ro-ro při mořském vlnobití, kdy vlny dosahují významné výšky přibližně 1,5 m.
(9) Rezoluce IMO č. 14 konference SOLAS 95 umožnila členům IMO uzavřít regionální dohody, pokud se domnívají, že převažující podmínky na moři a ostatní místní podmínky vyžadují zvláštní požadavky na stabilitu v určené oblasti.
(10) Osm zemí severní Evropy, včetně sedmi členských států, se ve Stockholmu dne 28. února 1996 dohodlo o zavedení vyšších norem stability pro osobní lodě typu ro-ro při poškození, aby vzaly v úvahu účinek nahromadění vody na palubě typu ro-ro a umožnily lodi přežít i za horšího mořského vlnobití, než stanoví norma SOLAS 90, až do významné výšky 4 m.
(11) Podle dohody známé jako Stockholmská dohoda se zvláštní norma stability přímo vztahuje k námořní oblasti, kde je plavidlo provozováno, a zejména k významné výšce vln zaznamenané v oblasti provozu; významná výška vln v oblasti provozu určuje stav vody na palubě pro automobily, který by nastal po výskytu škody způsobené nehodou.
(12) Na závěr konference, na které byla přijata Stockholmská dohoda, poznamenala Komise, že dohoda není použitelná v ostatních částech Společenství, a oznámila svůj úmysl posoudit převažující místní podmínky, za nichž se osobní lodě typu ro-ro plaví ve všech evropských vodách Evropy, a přijmout vhodná opatření.
(13) Rada uvedla do zápisu z 2074. zasedání Rady ze dne 17. března 1998 prohlášení zdůrazňující potřebu zajistit stejnou úroveň bezpečnosti pro všechny osobní lodě typu ro-ro provozované ve stejných podmínkách, ať již při mezinárodních nebo vnitrostátních plavbách.
(14) Evropský parlament ve svém usnesení ze dne 5. října 2000 k potopení řecké lodě "Express Samina" [5] výslovně uvedl, že od Komise očekává vyhodnocení účinnosti Stockholmské dohody a jiných opatření ke zlepšení stability a bezpečnosti osobních lodí.
(15) Na základě odborné studie Komise bylo zjištěno, že podmínky pro výšku vln ve vodách na jihu Evropy jsou podobné podmínkám na severu. Zatímco meteorologické podmínky mohou být obecně příznivější na jihu, je norma stability určovaná ve smyslu Stockholmské dohody založena výhradně na parametru významné výšky vln a způsobu, jakým tento parametr ovlivňuje nahromadění vody na palubě typu ro-ro.
(16) Uplatňování bezpečnostních norem Společenství týkajících se požadavků na stabilitu osobních lodí typu ro-ro je pro bezpečnost těchto plavidel zásadní a musí být součástí společného rámce námořní bezpečnosti.
(17) V zájmu zlepšit bezpečnost a zabránit narušení hospodářské soutěže mají být společné bezpečnostní normy stability použitelné pro všechny osobní lodě typu ro-ro bez ohledu na vlajku, pod níž plují, které na mezinárodních plavbách zajišťují liniovou dopravu do přístavu členského státu nebo z přístavu členského státu.
(18) Za bezpečnost lodí v prvé řadě odpovídá stát vlajky, a proto má každý členský stát zajišťovat soulad s bezpečnostními požadavky použitelnými pro osobní lodě typu ro-ro plujícími pod vlajkou tohoto členského státu.
(19) Členské státy musí být rovněž zapojeny jako hostitelské státy. Odpovědnosti vykonávané v rámci tohoto postavení jsou založeny na zvláštních odpovědnostech přístavního státu, které jsou plně v souladu s Úmluvou Organizace spojených národů o mořském právu z roku 1982 (Unclos).
(20) Zvláštní požadavky na stabilitu zavedené touto směrnicí mají být založeny na metodě, která je stanovená v přílohách k Stockholmské dohodě a která vypočítává stav vody na palubě ro-ro v důsledku poškození způsobeného srážkou. Tento výpočet zahrnuje dva hlavní parametry: zbývajícímu volný bok a významnou výšku vln v námořní oblasti, ve které je loď provozována.
(21) Každý členský stát má určit a zveřejnit významnou výšku vln v námořních oblastech, přes které plují osobní lodě typu ro-ro při liniové dopravě do jejich přístavů nebo z jejich přístavů. Pro mezinárodní trasy má být významná výška vln, je-li to použitelné a možné, stanovena dohodou mezi státy na obou koncích trasy. Rovněž může být určena významná výška vln pro sezónní provoz ve stejných námořních oblastech.
(22) Každá osobní loď typu ro-ro provozující plavby v oblasti působnosti této směrnice by měla splňovat požadavky na stabilitu ve vztahu k významné výšce vln určené pro oblast jejího provozování. Měla by uchovávat na palubě osvědčení o shodě vydané správou státu vlajky, které má být přijímáno všemi ostatními členskými státy.
(23) Norma SOLAS 90 stanoví úroveň bezpečnosti rovnocennou zvláštním požadavkům na stabilitu určeným touto směrnicí pro lodě provozované v námořních oblastech, kde se významná výška vln rovná nebo je menší než 1,5 m.
(24) Z hlediska konstrukčních úprav, kterým mohou být stávající osobní lodě typu ro-ro podrobeny s cílem dodržet zvláštní požadavky na stabilitu, mají být tyto požadavky zavedeny v průběhu více let, aby měly podniky dost času ke splnění těchto požadavků. Za tímto účelem má být stanoven časový plán vyřazování stávajících lodí. Tímto časovým plánem vyřazování by nemělo být dotčeno uplatňování zvláštních požadavků na stabilitu v námořních oblastech zahrnutých do příloh Stockholmské dohody.
(25) Podle čl. 4 odst. 1 písm. e) směrnice Rady 1999/35/ES ze dne 29. dubna 1999 o systému povinných prohlídek pro bezpečné provozování liniové dopravy loděmi typu ro-ro a vysokorychlostními osobními plavidly [6] mají hostitelské státy ověřovat, zda lodě typu ro-ro a vysokorychlostní plavidla vyhovují zvláštním požadavkům na stabilitu přijatým na regionální úrovni a provedeným v jejich vnitrostátních právních předpisech, jestliže tyto lodě provozují v daném regionu služby podléhající vnitrostátním právním předpisům.
(26) Vysokorychlostní osobní plavidla definovaná v pravidle 1 kapitoly X úmluvy SOLAS v platném znění nemusí splňovat požadavky této směrnice, pokud v celém rozsahu dodržují "Mezinárodní předpis pro bezpečnost vysokorychlostních plavidel" v platném znění, vydaný IMO.
(27) Opatření nezbytná k provedení této směrnice by měla být přijata v souladu s rozhodnutím Rady 1999/468/ES ze dne 28. června 1999 o postupech pro výkon prováděcích pravomocí svěřených Komisi [7].
(28) Protože cíl navržené akce, totiž bezpečnost lidského života na moři prostřednictvím zlepšením funkční schopnosti osobních lodí typu ro-ro následně po poškození srážkou, nemůže být uspokojivě dosaženo na úrovni členských států, a může jich být proto, z důvodu rozsahu a účinků akce, lépe dosaženo na úrovni Společenství, může Společenství přijmout opatření v souladu se zásadou subsidiarity stanovenou v článku 5 Smlouvy. V souladu se zásadou proporcionality stanovenou v uvedeném článku nepřekračuje tato směrnice rámec toho, co je nezbytné pro dosažení výše uvedeného cíle,
PŘIJALY TUTO SMĚRNICI:
Článek 1
Účel
Účelem této směrnice je stanovit jednotnou úroveň zvláštních požadavků na stabilitu pro osobní lodě typu ro-ro, čímž se zlepší funkční schopnost osobních lodí při poškození následkem srážky a zajistí se vysoká úroveň bezpečnosti pro cestující a posádku.
Článek 2
Definice
Pro účely této směrnice se rozumí:
a) "osobní lodí typu ro-ro" loď přepravující více než 12 cestujících, která má nákladní prostory typu ro-ro nebo prostory zvláštní kategorie definované v pravidle II-2/3 úmluvy SOLAS v platném znění;
b) "novou lodí" loď, jejíž kýl byl položen nebo která byla v podobném stádiu stavby ke dni 1. října 2004 nebo později. Podobným stádiem stavby se rozumí stádium, v němž
i) započala stavba ztotožnitelná s konkrétní lodí nebo
ii) započala montáž této lodě zahrnující nejméně 50 tun nebo 1 % odhadované hmoty všeho stavebního materiálu, podle toho, která hodnota je nižší;
c) "stávající lodí" loď, která není novou lodí;
d) "cestujícím" každá osoba jiná než velitel lodi a členové posádky nebo jiné osoby zaměstnané nebo působící na palubě lodi v jakékoli funkci pro potřeby této lodi a jiná než dítě mladší jednoho roku;
e) "mezinárodními úmluvami" Mezinárodní úmluva o bezpečnosti lidského života na moři z roku 1974 (úmluva SOLAS) a Mezinárodní úmluva o nákladové značce z roku 1996 s jejich protokoly a změnami v platném znění;
f) "liniovou dopravou" řada plaveb osobních lodí typu ro-ro provozovaných tak, aby sloužily dopravě mezi dvěma nebo více stejnými přístavy buď
i) podle zveřejněného jízdního řádu, nebo
ii) s plavbami tak pravidelnými nebo tak četnými, že tvoří zřejmou systematickou řadu;
g) "Stockholmskou dohodou" dohoda uzavřená ve Stockholmu dne 28. února 1996 na základě rezoluce č. 14 přijaté konferencí SOLAS 95 dne 29. listopadu 1995 pod názvem: "Regionální dohody o zvláštních požadavcích na stabilitu osobních lodí typu ro-ro";
h) "správou státu vlajky" příslušné orgány státu, pod jehož vlajkou je osobní loď typu ro-ro oprávněna plout;
i) "hostitelským státem" členský stát do jehož přístavů nebo z jehož přístavů osobní loď typu ro-ro provozuje liniovou dopravu;
j) "mezinárodní plavbou" námořní plavba z přístavu členského státu do přístavu mimo členský stát nebo naopak;
k) "zvláštními požadavky na stabilitu" zvláštní požadavky na stabilitu stanovené v příloze I;
l) "významnou výškou vln" (nebo "hs") průměrná výška nejvyšší jedné třetiny vln zaznamenaných během určitého období;
m) "zbývajícím volným bokem" (nebo "fr") nejmenší vzdálenost mezi poškozenou palubou typu ro-ro a konečnou vodoryskou na poškozeném místě bez ohledu na dodatečný účinek mořské vody nahromaděné na zaplavené palubě typu ro-ro.
Článek 3
Oblast působnosti
1. Tato směrnice se vztahuje na všechny osobní lodě typu ro-ro, bez ohledu na jejich vlajku, provozující liniovou dopravu na mezinárodních plavbách do přístavu členského státu nebo z přístavu členského státu.
2. Každý členský stát ve své funkci hostitelského státu zajistí, aby osobní lodě typu ro-ro plující pod vlajkou státu třetí země v souladu s článkem 4 směrnice 1999/35/ES v celém rozsahu dodržovaly požadavky této směrnice předtím, než budou moci uskutečňovat plavby z přístavů nebo do přístavu uvedeného členského státu.
Článek 4
Významná výška vln
Při uplatňování zvláštních požadavků na stabilitu obsažených v příloze I je pro určení stavu vody na palubě pro automobily používaná významná výška vln (hs). Hodnoty významné výšky vln jsou ty, které nejsou za rok překročeny s pravděpodobností více než 10 %.
Článek 5
Námořní oblasti
1. Hostitelské státy nejpozději do 17. května 2004 sestaví seznam námořních oblastí, přes které osobní lodě typu ro-ro provozují liniovou dopravu do jejich přístavů nebo z jejich přístavů, a v seznamech rovněž uvedou zjištěné hodnoty významné výšky vln v těchto oblastech.
2. Námořní oblasti a použitelné hodnoty významné výšky vln v těchto oblastech jsou vymezeny dohodou mezi členskými státy nebo, kde je to vhodné či možné, mezi členskými státy a třetím zeměmi na obou koncích námořní trasy. Jestliže lodní trasa křižuje více než jednu námořní oblast, musí daná loď vyhovovat zvláštním požadavkům na stabilitu pro nejvyšší hodnotu významné výšky vln zjištěnou pro tyto oblasti.
3. Seznam se sdělí Komisi a zveřejní ve veřejné databázi dostupné na internetové stránce příslušných námořních orgánů. Umístění této informace a každá aktualizace seznamu a důvody pro ni se rovněž sdělují Komisi.
Článek 6
Zvláštní požadavky na stabilitu
1. Aniž jsou dotčeny požadavky pravidla II-1/B/8 úmluvy SOLAS (norma SOLAS 90) vztahující se k vodotěsnému dělení a stabilitě při poškození, musí všechny osobní lodě typu ro-ro uvedené v čl. 3 odst. 1 vyhovovat zvláštním požadavkům na stabilitu stanoveným v příloze I této směrnice.
2. Pro osobní lodě typu ro-ro provozované výhradně v námořních oblastech, kde se významná výška vln rovná 1,5 m nebo je nižší, je dodržení požadavků pravidla uvedeného v odstavci 1 považováno za rovnocenné dodržení zvláštních požadavků na stabilitu stanovených v příloze I.
3. Při uplatňování požadavků stanovených v příloze I se členské státy řídí obecnými zásadami uvedenými v příloze II, pokud to je proveditelné a slučitelné s konstrukcí dané lodě.
Článek 7
Zavedení zvláštních požadavků na stabilitu
1. Nové osobní lodě typu ro-ro musí vyhovovat zvláštním požadavkům na stabilitu stanoveným v příloze I.
2. Stávající osobní lodě typu ro-ro s výjimkou lodí, na které se vztahuje čl. 6 odst. 2, musí nejpozději do 1. října 2010 vyhovovat zvláštním požadavkům na stabilitu stanoveným v příloze I.
Stávající osobní lodě typu ro-ro, které ke dni 17. května 2003 vyhovují požadavkům pravidla uvedeného v čl. 6 odst. 1, musí nejpozději do 1. října 2015 vyhovovat zvláštním požadavkům na stabilitu stanoveným v příloze I.
3. Tímto článkem není dotčen čl. 4 odst. 1 písm. e) směrnice 1999/35/ES.
Článek 8
Osvědčení
1. Všechny nové a stávající osobní lodě typu ro-ro plující pod vlajkou členského státu musí uchovávat na palubě osvědčení, potvrzující dodržení zvláštních požadavků na stabilitu stanovených v článku 6 a příloze I.
Toto osvědčení vydává správa státu vlajky a může být sloučeno s jinými osvědčeními, uvádí hodnotu významné výšky vln, do níž loď plní zvláštní požadavky na stabilitu.
Osvědčení zůstává platné tak dlouho, dokud je loď provozována v oblasti o stejné nebo nižší hodnotě významné výšky vln.
2. Každý členský stát jednající jako hostitelský stát uzná osvědčení vydaná v souladu s touto směrnicí jiným členským státem.
3. Každý členský stát jednající jako hostitelský stát přijímá osvědčení, která jsou vydána třetí zemí a která osvědčují, že daná loď vyhovuje stanoveným zvláštním požadavkům na stabilitu.
Článek 9
Sezónní a krátkodobý provoz
1. Jestliže společnost námořní dopravy provozující celoroční liniovou dopravu si po kratší období přeje zavést na této liniové dopravě provoz dodatečných osobních lodí typu ro-ro, oznámí to příslušnému orgánu hostitelského státu nebo hostitelských států nejpozději jeden měsíc předtím, než dané lodě začnou tuto liniovou dopravu provozovat. Avšak v případech, kdy na základě nepředvídaných okolností musí být náhradní osobní loď typu ro-ro rychle zavedena, aby byla zajištěna plynulost dopravy, se použije směrnice 1999/35/ES.
2. Jestliže si společnost námořní dopravy přeje sezónně provozovat liniovou dopravu po kratší období nepřevyšující šest měsíců za rok, oznámí to příslušnému orgánu hostitelského státu nebo hostitelských států nejpozději tři měsíce před tím, než se tento provoz zahájí.
3. Jestliže se tento provoz uskutečňuje za podmínek nižší hodnoty významné výšky vln než je hodnota stanovená pro stejnou námořní oblast pro celoroční provoz, může příslušný orgán při uplatňování zvláštních požadavků na stabilitu obsažených v příloze I užít pro určení stavu vody na palubě hodnotu významné výšky vln použitelnou pro toto kratší období. Hodnota významné výšky vln použitelná pro toto kratší období se dohodne mezi členskými státy nebo, kde je to vhodné a možné, mezi členskými státy a třetími zeměmi na obou koncích námořní trasy.
4. Poté co příslušný orgán hostitelského státu nebo hostitelských států provoz ve smyslu odstavců 1 a 2 schválí, musí osobní loď typu ro-ro, která tento provoz uskutečňuje, uchovávat na palubě osvědčení potvrzující dodržení této směrnice v souladu s čl. 8 odst. 1.
Článek 10
Změny
Za účelem zohlednění vývoje na mezinárodní úrovni, zejména v Mezinárodní námořní organizaci (IMO), a za účelem zlepšení účinnosti této směrnice na základě zkušeností a technického pokroku lze přílohy měnit postupem podle čl. 11 odst. 2.
Článek 11
Výbor
1. Komisi je nápomocen výbor pro námořní bezpečnost a zabránění znečištění z lodí zřízený článkem 3 nařízení (ES) č. 2099/2002 [8].
2. Odkazuje-li se na tento odstavec, použijí se články 5 a 7 rozhodnutí 1999/468/ES s ohledem na článek 8 zmíněného rozhodnutí.
Doba uvedená v čl. 5 odst. 6 rozhodnutí 1999/468/ES je osm týdnů.
3. Výbor přijme svůj jednací řád.
Článek 12
Sankce
Členské státy stanoví pravidla pro sankce použitelná při porušení vnitrostátních právních předpisů přijatých na základě této směrnice a přijmou veškerá opatření nezbytná k zajištění, aby tato pravidla byla uplatňována. Stanovené sankce musí být účinné, přiměřené a odrazující.
Článek 13
Provedení
Členské státy uvedou v účinnost právní a správní předpisy nezbytné pro dosažení souladu s touto směrnicí do 17. listopadu 2004. Neprodleně o nich uvědomí Komisi.
Tato opatření přijatá členskými státy musí obsahovat odkaz na tuto směrnici nebo musí být takový odkaz učiněn při jejich úředním zveřejnění. Způsob odkazu si stanoví členské státy.
Článek 14
Vstup v platnost
Tato směrnice vstupuje v platnost dnem vyhlášení
Směrnice Komise 2003/77/ES
ze dne 11. srpna 2003,
kterou se mění směrnice Evropského parlamentu a Rady 97/24/ES a 2002/24/ES o schvalování typu dvoukolových a tříkolových motorových vozidel
(Text s významem pro EHP)
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na směrnici Evropského parlamentu a Rady 2002/24/ES ze dne 18. března 2002 o schvalování typu dvoukolových a tříkolových motorových vozidel, kterou se zrušuje směrnice Rady 92/61/EHS [1], a zejména na článek 17 uvedené směrnice,
s ohledem na směrnici Evropského parlamentu a Rady 97/24/ES ze dne 17. června 1997 o některých konstrukčních částech a vlastnostech dvoukolových a tříkolových motorových vozidel [2], ve znění směrnice 2002/51/ES [3], a zejména na článek 7 uvedené směrnice,
vzhledem k těmto důvodům:
(1) Směrnice 97/24/ES je jednou ze zvláštních směrnic týkajících se postupu ES schvalování typu zavedeného směrnicí Rady 92/61/EHS [4], zrušenou od 9. listopadu 2003 směrnicí 2002/24/ES.
(2) Směrnice Evropského parlamentu a Rady 2002/51/ES ze dne 19. července 2002 o snížení úrovně emisí znečišťujících látek z dvoukolových a tříkolových motorových vozidel a o změně směrnice 97/24/ES zavedla nové mezní hodnoty emisí pro dvoukolová motorová vozidla. Tyto mezní hodnoty se uplatní ve dvou etapách: v první etapě od 1. dubna 2003 pro všechny typy vozidel a v druhé etapě od 1. ledna 2006 pro nové typy. Ve druhé etapě je měření emisí znečišťujících látek u dvoukolových motocyklů založeno na užití základního městského zkušebního cyklu podle předpisu EHK OSN č. 40 a mimoměstského jízdního cyklu podle směrnice Rady 70/220/EHS ze dne 20. března 1970 o sbližování právních předpisů členských států týkajících se opatření proti znečišťování ovzduší emisemi z motorových vozidel [5], naposledy pozměněné směrnicí Komise 2002/80/ES [6].
(3) Směrnice 97/24/ES ve znění směrnice 2002/51/ES stanovila jízdní cyklus zkoušky typu I pro měření emisí znečišťujících látek z dvoukolových a tříkolových motorových vozidel. Tento jízdní cyklus by měla doplnit Komise prostřednictvím výboru pro přizpůsobování technickému pokroku zřízeného článkem 13 směrnice 70/156/EHS a měl by být použitelný od roku 2006.
(4) Je nezbytné vyjasnit některé aspekty zkoušky typu II pro každoroční technické prohlídky podle požadavků směrnice 2002/51/ES a stanovit opatření pro záznam údajů ze zkoušek podle přílohy VII směrnice 2002/24/ES.
(5) Směrnice 97/24/ES a 2002/24/ES by proto měly být změněny.
(6) Opatření této směrnice jsou v souladu se stanoviskem výboru pro přizpůsobování technickému pokroku,
PŘIJALA TUTO SMĚRNICI:
Článek 1
Příloha II kapitoly 5 směrnice 97/24/ES se mění v souladu s přílohou I této směrnice.
Článek 2
Příloha VII směrnice 2002/24/ES se mění v souladu s přílohou II této směrnice.
Článek 3
1. Členské státy přijmou a zveřejní právní a správní předpisy nezbytné pro dosažení souladu s touto směrnicí do dne 4. září 2004. Neprodleně sdělí Komisi znění těchto předpisů a srovnávací tabulku mezi těmito předpisy a touto směrnicí.
Použijí tyto předpisy od 4. září 2004.
Tato opatření přijatá členskými státy musí obsahovat odkaz na tuto směrnici nebo musí být takový odkaz učiněn při jejich úředním vyhlášení. Způsob odkazu si stanoví členské státy.
2. Členské státy sdělí Komisi znění hlavních ustanovení vnitrostátních právních předpisů, které přijmou v oblasti působnosti této směrnice.
Článek 4
Tato směrnice vstupuje v platnost dvacátým dnem po vyhlášení
Nařízení Komise (ES) č. 47/2003
ze dne 10. ledna 2003,
kterým se mění příloha I nařízení Rady (ES) č. 2200/96
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (ES) č. 2200/96 ze dne 28. října 1996 o společné organizaci trhu s ovocem a zeleninou [1], naposledy pozměněné nařízením (ES) č. 545/2002 [2], a zejména na čl. 2 odst. 3 uvedeného nařízení,
vzhledem k těmto důvodům:
(1) Příloha I nařízení (ES) č. 2200/96 uvádí seznam produktů, které mají být spotřebiteli dodány čerstvé a které podléhají normám.
(2) Spotřebitelská balení, která obsahují různé druhy ovoce a zeleniny, jsou na trhu stále běžnější a umožňují uspokojit poptávku některých spotřebitelů.
(3) Poctivé obchodování vyžaduje, aby čerstvé ovoce a zelenina prodávané společně v jednom balení byly vyrovnané jakosti. Proto je nutné rozšířit seznam produktů, které podléhají obchodním normám, tak, aby zahrnoval další produkty, které jsou v maloobchodních baleních ve směsi s produkty, které již jsou do tohoto seznamu zahrnuty.
(4) Proto je třeba změnit přílohu I nařízení (ES) č. 2200/96.
(5) Opatření tohoto nařízení jsou v souladu se stanoviskem Řídícího výboru pro čerstvé ovoce a zeleninu,
PŘIJALA TOTO NAŘÍZENÍ:
Článek 1
V příloze I nařízení (ES) č. 2200/96 se doplňuje nová věta, která zní:
"Jiné produkty uvedené v článku 1, pokud jsou v maloobchodních baleních o čisté hmotnosti nepřesahující tři kilogramy ve směsi s alespoň jedním z produktů uvedených v této příloze."
Článek 2
Toto nařízení vstupuje v platnost dvacátým dnem po vyhlášení
Nařízení rady (ES) č. 561/2003
ze dne 27. března 2003,
kterým se mění nařízení (ES) č. 881/2002 o zavedení některých zvláštních omezujících opatření namířených proti některým osobám a subjektům spojeným s Usámou bin Ládinem, sítí Al-Kajdá a Talibanem, pokud jde o výjimky ze zmrazení finančních prostředků a hospodářských zdrojů
RADA EVROPSKÉ UNIE,
s ohledem na Smlouvu o založení Evropského společenství, a zejména na články 60, 301 a 308 této smlouvy,
s ohledem na společný postoj Rady 2002/402/SZBP ze dne 27. května 2002 o omezujících opatřeních proti Usámu bin Ládinovi, členům organizace Al-Kajdá a Talibanu a dalším osobám, skupinám, podnikům a subjektům, které jsou s nimi spojeny, a o zrušení společných postojů 96/746/SZBP, 1999/727/SZBP, 2001/154/SZBP a 2001/771/SZBP [1],
s ohledem na společný postoj Rady 2003/140/SZBP ze dne 27. února 2003 o výjimkách z omezujících opatření uložených společným postojem 2002/402/SZBP [2],
s ohledem na návrh Komise [3],
s ohledem na stanovisko Evropského parlamentu [4],
vzhledem k těmto důvodům:
(1) Společný postoj 2002/402/SZBP mimo jiné stanoví, že Evropské společenství má přijmout v souladu s rezolucemi 1267 (1999), 1333 (2000) a 1390 (2002) Rady bezpečnosti OSN určitá omezující opatření, včetně zmrazení prostředků a jiných hospodářských zdrojů.
(2) Zmrazení prostředků a jiných hospodářských zdrojů bylo provedeno nařízením Rady (ES) č. 881/2002 [5].
(3) Rada bezpečnosti rezolucí 1452 (2002) ze dne 20. prosince 2002 povolila některé výjimky ze zmrazení prostředků a jiných hospodářských zdrojů podle rezolucí 1267 (1999), 1333 (2000) a 1390 (2002).
(4) Opatření přijatá Společenstvím je třeba přizpůsobit rezoluci 1452 (2002),
PŘIJALA TOTO NAŘÍZENÍ:
Článek 1
V nařízení (ES) č. 881/2003 se vkládá nový článek, který zní:
"Článek 2a
1. Článek 2 se nevztahuje na prostředky nebo jiné hospodářské zdroje, pokud
a) některý z příslušných orgánů členských států uvedených v příloze II rozhodne na žádost podanou dotčenou fyzickou nebo právnickou osobou, že tyto prostředky nebo jiné hospodářské zdroje jsou
i) nezbytné k hrazení základních výdajů včetně úhrad za potraviny, nájemné nebo hypotéku, léky a lékařské ošetření, daně, pojistné a poplatky za veřejné služby,
ii) určeny výlučně k hrazení přiměřených profesních odměn a náhrad výdajů vzniklých v souvislosti s poskytováním právních služeb,
iii) určeny výlučně k hrazení poplatků nebo nákladů na běžné vedení nebo správu zmrazených prostředků nebo jiných hospodářských zdrojů,
iv) nezbytné pro hrazení mimořádných výdajů;
b) toto rozhodnutí bylo oznámeno Výboru pro sankce;
c) i) v případě rozhodnutí podle písm. a) bodů i), ii) nebo iii) Výbor pro sankce nepodal proti dotyčnému rozhodnutí námitky ve lhůtě 48 hodin od jeho oznámení,
ii) v případě rozhodnutí podle písm. a) bodu iv) Výbor pro sankce dotyčné rozhodnutí schválil.
2. Každá osoba, která si přeje využít odstavce 1, podá žádost příslušnému orgánu členského státu uvedenému v příloze II.
Příslušný orgán uvedený v příloze II neprodleně písemně oznámí jak žadateli, tak všem jiným osobám nebo subjektům, kterých se žádost týká, zda uvedené žádosti vyhoví.
Příslušný orgán rovněž uvědomí ostatní členské státy, zda žádosti o výjimku vyhověl.
3. Prostředky, které jsou uvolněny a převedeny uvnitř Společenství za účelem úhrady výdajů nebo uznány na základě tohoto článku, nepodléhají dalším omezujícím opatřením podle článku 2.
4. Ustanovení čl. 2 odst. 2 se nevztahují na doplnění zmrazených účtů o:
a) úroky nebo jiné výnosy připisované ve prospěch těchto účtů;
b) platby splatné podle smluv, dohod nebo závazků, které vznikly přede dnem, kdy byly uvedené účty podrobeny rezolucím Rady bezpečnosti OSN, které byly následně provedeny nařízením (ES) č. 337/2000 [6], nařízením (ES) č. 467/2001 [7] a tímto nařízením.
Uvedené úroky a jiné výnosy a platby se zmrazují stejně jako účet, na který byly vloženy."
Článek 2 Toto nařízení vstupuje v platnost prvním dnem po vyhlášení
Nařízení Komise (ES) č. 627/2003
ze dne 4. dubna 2003
o zařazení určitého zboží do kombinované nomenklatury
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (EHS) č. 2658/87 ze dne 23. července 1987 o celní a statistické nomenklatuře a o společném celním sazebníku [1], naposledy pozměněné nařízením Komise (ES) č. 2176/2002 [2], a zejména na článek 9 uvedeného nařízení,
vzhledem k těmto důvodům:
(1) K zajištění jednotného uplatňování kombinované nomenklatury tvořící přílohu nařízení (EHS) č. 2658/87 je nezbytné přijmout opatření k zařazení zboží uvedeného v příloze tohoto nařízení.
(2) Nařízení (EHS) č. 2658/87 stanovilo všeobecná pravidla pro výklad kombinované nomenklatury a že se tato pravidla vztahují i na každou jinou nomenklaturu, která je na ní plně nebo částečně založena nebo k ní přidává další třídění a která je zřízena zvláštními předpisy Společenství za účelem uplatňování celních nebo jiných opatření týkajících se obchodu se zbožím.
(3) Podle uvedených všeobecných pravidel musí být zboží popsané ve sloupci 1 tabulky v příloze tohoto nařízení zařazeno na základě odůvodnění ve sloupci 3 do odpovídajících kódů KN uvedených ve sloupci 2.
(4) Je účelné, aby závazné informace o sazebním zařazení zboží do kombinované nomenklatury, které vydaly orgány členských států a které nejsou v souladu s tímto nařízením, mohla osoba, které byly tyto informace vydány, nadále používat po dobu tří měsíců v souladu s čl. 12 odst. 6 nařízení Rady (EHS) č. 2913/92 ze dne 12. října 1992, kterým se vydává celní kodex společenství [3], naposledy pozměněného nařízením Evropského parlamentu a Rady (ES) č. 2700/2000 [4].
(5) Opatření tohoto nařízení jsou v souladu se stanoviskem Výboru pro celní kodex,
PŘIJALA TOTO NAŘÍZENÍ:
Článek 1
Zboží popsané ve sloupci 1 tabulky v příloze se v kombinované nomenklatuře zařazuje do odpovídajících kódů KN uvedených ve sloupci 2 uvedené tabulky.
Článek 2
Závazné informace o sazebním zařazení zboží, které vydaly celní orgány členských států a které nejsou v souladu s tímto nařízením, mohou být podle čl. 12 odst. 6 nařízení Rady (EHS) č. 2913/92 nadále používány po dobu tří měsíců.
Článek 3
Toto nařízení vstupuje v platnost dvacátým dnem po vyhlášení
Nařízení Komise (ES) č. 808/2003
ze dne 12. května 2003,
kterým se mění nařízení Evropského parlamentu a Rady (ES) č. 1774/2002 o hygienických pravidlech pro vedlejší produkty živočišného původu, které nejsou určeny pro lidskou spotřebu
(Text s významem pro EHP)
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Evropského parlamentu a Rady (ES) č. 1774/2002 ze dne 3. října 2002 o hygienických pravidlech pro vedlejší produkty živočišného původu, které nejsou určeny pro lidskou spotřebu [1], a zejména na čl. 12 odst. 5 a čl. 32 odst. 1 uvedeného nařízení,
vzhledem k těmto důvodům:
(1) Ve dnech 16. a 17. ledna 2003 přijal Vědecký řídící výbor stanovisko týkající se bezpečnosti v souvislosti s přenosnými spongiformními encefalopatiemi při používání nízkokapacitních spalovacích a spoluspalovacích zařízení pro spalování materiálů živočišného původu, které mohou být nakaženy přenosnými spongiformními encefalopatiemi.
(2) Za účelem zohlednění tohoto stanoviska by měla být ustanovení nařízení (ES) č. 1774/2002 změněna, pokud jde o nízkokapacitní spalovací a spoluspalovací zařízení pro likvidaci jatečně upravených těl některých zvířat.
(3) Dále by se měly provést některé technické změny v přílohách nařízení (ES) č. 1774/2002, aby byly tyto přílohy uvedeny do většího souladu s články uvedeného nařízení a ujasněna pravidla použitelná pro řadu dalších produktů.
(4) Měla by se stanovit dodatečná pravidla pro čištění odpadních vod pocházejících ze zařízení, v nichž může existovat riziko mikrobiologické či jiné kontaminace v důsledku manipulace s materiály kategorie 1 nebo kategorie 2.
(5) Rovněž měla být opravena věcná chyba týkající se technických požadavků na zpracování vedlejších produktů metodou č. 2.
(6) Zákaz týkající se krmiv, který je stanoven v rozhodnutí Rady 2000/766/ES [2], zůstává nadále v platnosti, na zpracování bílkovin získaných ze savců by se však měly vztahovat méně přísné požadavky, má-li se z tohoto materiálu v důsledku tohoto zákazu stát výhradně odpad.
(7) Nařízení (ES) č. 1774/2002 by proto mělo být odpovídajícím způsobem změněno.
(8) Opatření tohoto nařízení jsou v souladu se stanoviskem Stálého výboru pro potravinový řetězec a zdraví zvířat,
PŘIJALA TOTO NAŘÍZENÍ:
Článek 1
Změna nařízení (ES) č. 1774/2002
Nařízení (ES) č. 1774/2002 se mění takto:
1. ustanovení čl. 12 odst. 3 písm. a) se nahrazuje tímto:
"a) být využíváno pouze k neškodnému odstraňování mrtvých zvířat ze zájmového chovu a vedlejších produktů živočišného původu uvedených v čl. 4 odst. 1 písm. b) a v čl. 5 odst. 1 a v čl. 6 odst. 1, na které se nevztahuje směrnice 2000/76/ES";
2. v čl. 12 odst. 3 se vkládá nové písmeno h), které zní:
"h) splňovat podmínky stanovené v kapitole VII přílohy IV, jsou-li využívána k neškodnému odstraňování vedlejších produktů živočišného původu uvedených v čl. 4 odst. 1 písm. b)."
3. přílohy I až IX se mění v souladu s přílohou tohoto nařízení.
Článek 2 Vstup v platnost
Toto nařízení vstupuje v platnost dnem vyhlášení
Nařízení komise (ES) č. 1184/2003
ze dne 2. července 2003,
kterým se po dvacáté mění nařízení Rady (ES) č. 881/2002 o zavedení některých zvláštních omezujících opatření namířených proti některým osobám a subjektům spojeným s Usámou bin Ládinem, sítí Al-Kajdá a Talibanem a o zrušení nařízení Rady (ES) č. 467/2001
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (ES) č. 881/2002 ze dne 27. května 2002 o zavedení některých zvláštních omezujících opatření namířených proti některým osobám a subjektům spojeným s Usámou bin Ládinem, sítí Al-Kajdá a Talibanem a o zrušení nařízení Rady (ES) č. 467/2001, kterým se zakazuje vývoz určitého zboží a služeb do Afghánistánu, zesiluje zákaz letů a rozšiřuje zmrazení prostředků a jiných finančních zdrojů afghánského Talibanu [1], naposledy pozměněné nařízením Komise (ES) č. 1012/2003 [2], a zejména na čl. 7 odst. 1 první odrážku uvedeného nařízení,
vzhledem k těmto důvodům:
(1) Příloha I nařízení (ES) č. 881/2002 uvádí seznam osob, skupin a subjektů, na které se vztahuje zmrazení prostředků a hospodářských zdrojů podle uvedeného nařízení.
(2) Dne 25. června 2003 Výbor pro sankce rozhodl změnit a doplnit seznam osob, skupin a subjektů, na které se vztahuje zmrazení prostředků a hospodářských zdrojů, a proto by příloha I měla být změněna.
PŘIJALA TOTO NAŘÍZENÍ:
Článek 1
Příloha I nařízení (ES) č. 881/2002 se mění v souladu s přílohou tohoto nařízení.
Článek 2
Toto nařízení vstupuje v platnost prvním dnem po vyhlášení
Nařízení Komise (ES) č. 1458/2003
ze dne 18. srpna 2003
o otevření a správě celní kvóty v odvětví vepřového masa
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (EHS) č. 2759/75 ze dne 29. října 1975 o společné organizaci trhu s vepřovým masem [1] naposledy pozměněné nařízením (ES) č. 1365/2000 [2], a zejména na čl. 8 odst. 2, čl. 11 odst. 1 a článek 22 druhý pododstavec uvedeného nařízení,
s ohledem na nařízení Rady (ES) č. 1095/96 ze dne 18. června 1996 o zavedení koncesí stanovených v seznamu CXL sestaveném na základě závěrů jednání o čl. XXIV odst. 6 GATT [3], a zejména na článek 1 uvedeného nařízení,
vzhledem k těmto důvodům:
(1) Nařízení Komise (ES) č. 1486/95 ze dne 28. června 1995 o otevření a správě celní kvóty v odvětví vepřového masa [4] bylo několikrát podstatně změněno [5]. Z důvodu srozumitelnosti a přehlednosti by mělo být uvedené nařízení kodifikováno.
(2) V rámci mnohostranných obchodních jednání Uruguayského kola projednalo Společenství různé dohody, zejména dohodu o zemědělství. Dohoda mimo jiné umožňuje některým produktům v odvětví vepřového masa dováženým ze třetích zemí přístup na trh Společenství. Nyní je možné stanovit zvláštní prováděcí pravidla pro odvětví vepřového masa.
(3) Dohoda vyzývá k odstranění různých dovozních poplatků formou přeměny všech opatření omezujících dovoz zemědělských produktů na cla.
(4) Správa režimu by měla být založena na dovozních licencích. Za tímto účelem by měla být stanovena pravidla pro podávání žádostí a informací, které musí být uváděny v žádostech i licencích, odchylně od článku 8 nařízení Komise (ES) č. 1291/2000 ze dne 9. června 2000, kterým se stanoví společná prováděcí pravidla k režimu dovozních a vývozních licencí a osvědčení o stanovení náhrady předem pro zemědělské produkty [6] naposledy pozměněného nařízením (ES) č. 325/2003 [7]. Rovněž by mělo být stanoveno, že licence se mohou vydávat až po uplynutí lhůty pro zvážení žádosti, případně by měla být pro stanovení přidělovaného množství ve vztahu ke každé žádosti použita jednotná procentní sazba. V zájmu hospodářských subjektů by mělo být vydáno ustanovení o možnosti stažení žádostí po stanovení koeficientu, který má být použit.
(5) Z důvodů srozumitelnosti by mělo být stanoveno, že všechny dovozy v rámci celní kvóty podléhají předložení dovozní licence. Mělo by být stanoveno prahové množství, které hospodářským subjektům umožní stáhnout žádost o licenci po uplatnění jednotné procentní sazby.
(6) Aby se usnadnil obchod mezi Evropským společenstvím a třetími zeměmi, musí být umožněno dovážet produkty z vepřového masa bez povinnosti dovozu ze země původu, která však musí být nicméně uvedena ze statistických důvodů v kolonce 8 dovozní licence.
(7) Aby byla zajištěna pravidelnost dovozů, je třeba určit produkty spadající do dovozního režimu a zajistit, aby množství uvedená v příloze I byla rozložena v období od 1. července do 30. června.
(8) K zajištění řádné správy režimu by měla být pro dovozní licence stanovena jistota ve výši 20 EUR za 100 kg v rámci uvedeného režimu. Vzhledem k velkému nebezpečí spekulace s vepřovým masem by měly být stanoveny jasné podmínky pro přístup hospodářských subjektů k tomuto režimu.
(9) Je zapotřebí upozornit hospodářské subjekty na skutečnost, že licence mohou být použity pouze pro produkty, které splňují všechna veterinární pravidla platná ve Společenství.
(10) K zajištění řádné správy dovozních režimů potřebuje Komise přesné informace od členských států o skutečně dovezených množstvích. Z důvodů srozumitelnosti je nezbytné použít jednotný vzor pro sdělování množství mezi členskými státy a Komisí.
(11) Opatření tohoto nařízení jsou v souladu se stanoviskem Řídícího výboru pro vepřové maso,
PŘIJALA TOTO NAŘÍZENÍ:
Článek 1
Dovozní celní kvóty stanovené v příloze I se otevřou každý rok pro skupiny v ní uvedených produktů, a za podmínek v této příloze stanovených.
Článek 2
V souladu s tímto nařízením se produkty spadajícími pod kódy KN ex02031955 aex02032955 uvedenými ve skupinách G2 a G3 přílohy I rozumí:
- "vykostěnou pečení" pečeň a její části, bez panenské svíčkové, s podkožním tukem nebo kůží nebo bez podkožního tuku nebo kůže,
- "panenskou svíčkovou" kusy masa včetně svalů musculus major psoas a musculus minor psoas, s hlavou nebo bez hlavy, upravené nebo neupravené.
Článek 3
Celní kvóty stanovené v příloze I se rozdělí do čtvrtletí po 25 % s použitelností od 1. července, 1. října, 1. ledna a 1. dubna.
Článek 4
Dovozní licence pro celní kvóty stanovené v příloze I podléhají těmto ustanovením:
a) žadatelem o dovozní licence musí být fyzická nebo právnická osoba, která v době podání žádosti musí příslušným orgánům v členském státě přesvědčivě prokázat, že aktivně obchoduje se třetími zeměmi s produkty vepřového masa po dobu alespoň posledních 12 měsíců; maloobchodní prodej a zásobování podniků, které prodávají své produkty konečným spotřebitelům se však z tohoto režimu vylučují;
b) žádost o licenci se může vztahovat pouze k jedné ze skupin stanovených v příloze I tohoto nařízení a může se týkat více produktů spadajících pod různé kódy KN, pocházejících z jedné země; v takových případech musí být uvedeny v kolonce 16 všechny kódy KN a v kolonce 15 jejich popis; pro skupinu G2 se musí žádosti o licenci týkat nejméně 20 tun a nejvíce10 % množství, které je pro dané období k dispozici podle článku 3; žádosti o licence pro ostatní skupiny se musí týkat nejméně 1 tuny a nejvíce 10 % množství, které je pro dané období k dispozici podle článku 3;
c) v kolonce 8 žádosti o licenci a v licenci musí být uvedena země původu;
d) v kolonce 20 žádosti o licenci a v licenci musí být uveden jeden z těchto údajů:
- Reglamento (CE) no 1458/2003
- Forordning (EF) nr. 1458/2003
- Verordnung (EG) Nr. 1458/2003
- Κανονισμός (ΕΚ) αριθ. 1458/2003
- Regulation (EC) No 1458/2003
- Règlement (CE) no 1458/2003
- Regolamento (CE) n. 1458/2003
- Verordening (EG) nr. 1458/2003
- Regulamento (CE) n.o 1458/2003
- Asetus (EY) N:o 1458/2003
- Förordning (EG) nr 1458/2003
e) v kolonce 24 licence musí být uveden jeden z těchto údajů:
clo ve výši … podle:
- Reglamento (CE) no 1458/2003
- Forordning (EF) nr. 1458/2003
- Verordnung (EG) Nr. 1458/2003
- Κανονισμός (ΕΚ) αριθ. 1458/2003
- Regulation (EC) No 1458/2003
- Règlement (CE) no 1458/2003
- Regolamento (CE) n. 1458/2003
- Verordening (EG) nr. 1458/2003
- Regulamento (CE) n.o 1458/2003
- Asetus (EY) N:o 1458/2003
- Förordning (EG) nr 1458/2003.
Článek 5
1. Žádosti o licence se podávají během prvních sedmi dnů měsíce předcházejícího každému období uvedenému v článku 3.
2. Žádosti o licence jsou přípustné pouze tehdy, jestliže žadatel písemně prohlásí, že nepodal a nezamýšlí podat v běžném období na produkty téže skupiny uvedené v příloze I, žádnou další žádost v členském státě, ve kterém žádost podává, ani v žádném jiném členském státě.
Jestliže žadatel podá více než jednu žádost týkající se produktů téže skupiny uvedené v příloze I, jsou všechny žádosti této osoby nepřípustné; žadatel však může podat několik žádostí o dovozní licence na produkty téže skupiny uvedené v příloze I, jestliže tyto produkty pocházejí z různých zemí.
3. Tyto žádosti, jedna pro každou zemi původu, se podají společně příslušnému orgánu členského státu. Považují se za jedinou žádost, ať jde o maximum uvedené v čl. 4 písm. b) nebo o uplatnění pravidla uvedeného v odstavci 2 druhém pododstavci.
4. U žádostí o dovozní licence musí být složena jistota ve výši 20 EUR za 100 kg pro všechny produkty uvedené v příloze I.
5. Třetí pracovní den po skončení období pro podávání žádostí musí členské státy oznámit Komisi informace o žádostech podaných na každý z produktů v dotyčných skupinách. V tomto oznámení musí být uveden seznam žadatelů a přehled o množstvích, o něž bylo v každé skupině požádáno.
Všechna oznámení, včetně oznámení o tom, že nedošlo k žádným dovozům, musí být provedena telexem nebo faxem vesta novený pracovní den za použití vzoru uvedeného v příloze II v případech, kdy nebyla podána žádná žádost, a za použití vzorů uvedených v přílohách II a III v případech, kdy žádosti byly podány.
6. Komise rozhodne v nejkratší možné době, v jakém rozsahu je možno vyhovět žádostem uvedeným v článku 4.
Pokud množství uvedená v žádostech překračují množství, která jsou k dispozici, stanoví Komise jednotnou procentní sazbu pro přijetí žádostí. V případě, kdy je procentní sazba nižší než 5 %, může Komise zamítnout všechny žádosti a odpovídající jistota se ihned uvolní.
7. Hospodářský subjekt může svou žádost o licenci stáhnout do 10 dní po zveřejnění jednotné procentní sazby pro přijetí žádostí v Úředním věstníku Evropské unie, jestliže uplatnění této procentní sazby vede ke stanovení množství nižšího než 20 tun pro skupinu G2 a nižšího než jedna tuna pro ostatní skupiny. Členské státy informují o stažení žádosti Komisi během pěti dnů po stažení a ihned uvolní odpovídající jistotu.
8. Komise vypočítá zbývající množství, které se připojí k množství, které je k dispozici pro následující čtvrtletí téhož období uvedeného v článku 1.
9. Licence se vydávají co nejdříve poté, kdy Komise přijala své rozhodnutí.
10. Licence smějí být využity pouze pro produkty, které vyhovují všem veterinárním předpisům platným ve Společenství.
11. Členské státy oznámí Komisi před koncem čtvrtého měsíce následujícího po každém jednoročním období od 1. července do 30. června množství skutečně dovezených produktů podle tohoto nařízení pro uvedené období.
Všechna oznámení, včetně oznámení o tom, že nedošlo k žádným dovozům, musí být provedena podle vzoru uvedeného v příloze IV.
Článek 6
1. Pro účely čl. 23 odst. 2 nařízení (ES) č. 1291/2000 platí dovozní licence po dobu 150 dnů ode dne jejich skutečného vydání.
Licence však neplatí déle než do 30. června roku, v němž byly vydány.
2. Dovozní licence vydané podle tohoto nařízení jsou nepřenosné.
Článek 7
Nařízení (ES) č. 1291/2000 se použije, aniž jsou dotčena ustanovení tohoto nařízení.
Odchylně od čl. 8 odst. 4 uvedeného nařízení však nesmí množství dovezené podle tohoto nařízení překročit množství uvedené v kolonkách 17 a 18 dovozní licence. Do kolonky 19 licence se proto zanese číslice "0".
Článek 8
Nařízení (ES) č. 1486/95 se zrušuje.
Odkazy na zrušené nařízení se považují za odkazy na toto nařízení v souladu se srovnávací tabulkou obsaženou v příloze VI.
Článek 9
Toto nařízení vstupuje v platnost dvacátým dnem po vyhlášení
Nařízení Komise (ES) č. 2011/2003
ze dne 14. listopadu 2003,
kterým se mění přílohy I a III nařízení Rady (EHS) č. 2377/90, kterým se stanoví postup Společenství pro stanovení maximálních limitů reziduí veterinárních léčivých přípravků v potravinách živočišného původu
(Text s významem pro EHP)
KOMISE EVROPSKÝCH SPOLEČENSTVÍ,
s ohledem na smlouvu o založení Evropského společenství,
s ohledem na nařízení Rady (EHS) č. 2377/90 ze dne 26. června 1990, kterým se stanoví postup Společenství pro stanovení maximálních limitů reziduí veterinárních léčivých přípravků v potravinách živočišného původu [1], naposledy pozměněné nařízením Komise (ES) č. 1873/2003 [2], a zejména na články 6, 7 a 8 uvedeného nařízení,
vzhledem k těmto důvodům:
(1) v souladu s nařízením (EHS) č. 2377/90 musí být maximální limity reziduí stanoveny postupně pro všechny farmakologicky účinné látky, které jsou používány ve Společenství ve veterinárních léčivých přípravcích určených k podání zvířatům určeným k produkci potravin;
(2) maximální limity reziduí mohou být stanoveny až poté, co Výbor pro veterinární léčivé přípravky posoudí všechny relevantní informace týkající se bezpečnosti reziduí dotyčných látek pro spotřebitele potravin živočišného původu a vlivu reziduí na průmyslové zpracování potravin;
(3) při stanovování maximálních limitů pro rezidua veterinárních léčivých přípravků v potravinách živočišného původu je nezbytné výslovně uvést druhy zvířat, u kterých mohou být rezidua přítomna, hladiny, které mohou být přítomné ve všech relevantních poživatelných tkáních získávaných z ošetřených zvířat (cílová tkáň), a povahu rezidua, které je relevantní pro sledování reziduí (indikátorové reziduum);
(4) pro kontrolu reziduí, jak je stanoveno v příslušných právních předpisech Společenství, mají být maximální limity reziduí obvykle stanoveny pro cílové tkáně jater nebo ledvin. Játra a ledviny jsou však často z jatečně upravených těl, která jsou předmětem mezinárodního obchodu, odstraňovány, a proto mají být maximální limity reziduí vždy stanoveny i pro tkáně svalovou nebo tukovou;
(5) v případě veterinárních léčivých přípravků, které jsou určeny k použití u nosnic, u zvířat produkujících mléko nebo u včel, musí být maximální limity reziduí stanoveny rovněž pro vejce, mléko či med;
(6) alfa-cypermethrin a metamizol by měly být zařazeny do přílohy I nařízení (EHS) č. 2377/90;
(7) aby bylo možné dokončit vědecké studie, měl by být foxim zařazen do přílohy III nařízení (EHS) č. 2377/90;
(8) před vstupem tohoto nařízení v platnost musí být členským státům poskytnuta přiměřená lhůta, aby mohly ke zohlednění ustanovení tohoto nařízení učinit veškeré úpravy, které mohou být nezbytné s ohledem na rozhodnutí o registraci dotyčných veterinárních léčivých přípravků vydaná v souladu se směrnicí Evropského parlamentu a Rady 2001/82/ES [3];
(9) opatření tohoto nařízení jsou v souladu se stanoviskem Stálého výboru pro veterinární léčivé přípravky,
PŘIJALA TOTO NAŘÍZENÍ:
Článek 1
Přílohy I a III nařízení (EHS) č. 2377/90 se mění způsobem uvedeným v příloze tohoto nařízení. Článek 2
Toto nařízení vstupuje v platnost třetím dnem po vyhlášení
Nařízení Komise (ES) č. 2314/2003
ze dne 29. prosince 2003,
kterým se zahajuje stálé nabídkové řízení pro další prodej žita ze zásob německé intervenční agentury na trh Společenství
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (EHS) č. 1766/92 ze dne 30. června 1992 a společné organizaci trhu s obilovinami [1], a zejména na článek 5 uvedeného nařízení,
vzhledem k těmto důvodům:
(1) Nařízení Komise (EHS) č. 2131/93 ze dne 28. července 1993, kterým se stanoví postupy a podmínky pro uvedení do prodeje obilovin ze zásob intervenčních agentur2, zejména stanoví, že obiloviny ze zásob intervenčních agentur se mají prodávat prostřednictvím nabídkového řízení za ceny nenarušující trh.
(2) Německo má stále intervenční zásoby žita.
(3) Kvůli obtížným klimatickým podmínkám ve velké části Společenství byla produkce obilovin v hospodářském roce 2003/2004 výrazně nižší. Tato situace měla za následek místní zvýšení cen, které způsobilo problémy zejména podnikům se živočišnou výrobou a odvětví krmiv, pro které bylo obtížné se zásobovat za konkurenceschopné ceny.
(4) Proto je žádoucí uvolnit žito ze zásob německé intervenční agentury pro potřeby vnitřního trhu. Lhůta pro předložení nabídek pro poslední dílčí nabídkové řízení podle nařízení (ES) č. 1510/20033 skončila 18. prosince 2003, proto se doporučuje otevřít nové stálé nabídkové řízení.
(5) S přihlédnutím k situaci na trhu Společenství by Komise měla učinit opatření pro řízení tohoto nabídkového řízení. Navíc je třeba stanovit koeficient pro výběr nabídky s minimální prodejní cenou.
(6) Na základě sdělení německé intervenční agentury Komisi by účastníci nabídkového řízení měli zůstat anonymní.
(7) S ohledem na modernizaci řízení by se měly informace požadované Komisí zasílatel ektronickou poštou.
(8) Řídící výbor pro obiloviny nezaujal stanovisko ve lhůtě stanovené jeho předsedou,
PŘIJALA TOTO NAŘÍZENÍ:
Článek 1
Německá intervenční agentura zahajuje stálé nabídkové řízení pro prodej 1139000 tun žita ze svých zásob na trh Společenství.
Článek 2
Prodej podle článku 1 se uskutečňuje v souladu s nařízením (EHS) č. 2131/93.
Odchylně od uvedeného nařízení však platí:
a) nabídky se vypracují na základě skutečné jakosti šarže, na kterou se vztahují;
b) minimální prodejní cena se stanoví na úroveň, která nenaruší trh s obilovinami.
Článek 3
Odchylně od čl. 13 odst. 4 nařízení (EHS) č. 2131/93 je nabídková jistota stanovena na 10 EUR za tunu.
Článek 4
1. Konečné datum pro předložení nabídek pro první dílčí nabídkové řízení je 8. leden 2004 9.00 hodin bruselského času.
Konečná data pro předložení nabídek pro následující dílčí nabídková řízení jsou vždy každý čtvrtek 9.00 hodin bruselského času, kromě 8. dubna a 20. května 2004.
Konečné datum pro předložení nabídek pro poslední dílčí nabídkové řízení je 27. květen 2004 9.00 hodin bruselského času.
2. Nabídky musí být podány na adresu německé intervenční agentury: Bundesanstalt für Landswirtschaft und Ernährung (BLE)
Frankfurt am Main Fax: (49-691) 56 49 62
Článek 5 Do dvou hodin po uplynutí lhůty pro podání nabídek německá intervenční agentura oznámí Komisi přijaté nabídky. Nabídky musí být zaslány elektronickou poštou na formuláři uvedeném v příloze.
Článek 6
Postupem stanoveným v článku 23 nařízení (EHS) č. 1766/92 stanoví Komise nejnižší prodejní cenu nebo se rozhodne nabídky nepřijmout. Pokud jsou nabídky podány na stejnou šarži a na celkové množství větší, než jaké je k dispozici, může se pro každou šarži stanovit samostatná cena.
U nabídek s minimální prodejní cenou může Komise současně se stanovením minimální prodejní ceny stanovit pro nabízená množství koeficient pro výběr nabídky.
Článek 7 Toto nařízení vstupuje v platnost třetím dnem po vyhlášení
Rozhodnutí Komise
ze dne 11. února 2004
o nezařazení fenthionu do přílohy I směrnice Rady 91/414/EHS a o odnětí povolení přípravků na ochranu rostlin obsahujících tuto účinnou látku
(oznámeno pod číslem K(2004) 313)
(Text s významem pro EHP)
(2004/140/ES)
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na směrnici Rady 91/414/EHS ze dne 15. července 1991 o uvádění přípravků na ochranu rostlin na trh [1], naposledy pozměněnou směrnicí Komise 2003/119/ES [2], a zejména na čl. 8 odst. 2 třetí a čtvrtý pododstavec uvedené směrnice,
s ohledem na nařízení Komise (EHS) č. 3600/92 ze dne 11. prosince 1992, kterým se stanoví prováděcí pravidla pro první etapu pracovního programu podle čl. 8 odst. 2 směrnice Rady 91/414/EHS o uvádění přípravků na ochranu rostlin na trh [3], naposledy pozměněné nařízením (ES) č. 2266/2000 [4], a zejména na čl. 7 odst. 3a písm. b) uvedeného nařízení,
vzhledem k těmto důvodům:
(1) Podle čl. 8 odst. 2 směrnice 91/414/EHS provádí Komise pracovní program zaměřený na zkoumání účinných látek používaných v přípravcích na ochranu rostlin, které byly ke dni 25. července 1993 již na trhu. Prováděcí pravidla pro tento program byla stanovena v nařízení (EHS) č. 3600/92.
(2) V nařízení Komise (ES) č. 933/94 ze dne 27. dubna 1994, kterým se stanoví účinné látky přípravků na ochranu rostlin a jmenují členské státy zpravodajové pro provádění nařízení Komise (EHS) č. 3600/92 [5], naposledy pozměněném nařízením (ES) č. 2230/95 [6], byly stanoveny účinné látky, které by měly být zhodnoceny v rámci nařízení (EHS) č. 3600/92, byly jmenovány členské státy zpravodajové pro hodnocení každé účinné látky a byli uvedeni producenti každé účinné látky, kteří ve stanovené lhůtě předložili oznámení.
(3) Fenthion je jednou z 89 účinných látek stanovených v nařízení (ES) č. 933/94.
(4) V souladu s čl. 7 odst. 1 písm. c) nařízení (EHS) č. 3600/92 předložilo Řecko jako jmenovaný členský stát zpravodaj dne 4. dubna 1996 Komisi zprávu o svém hodnocení informací předložených oznamovateli v souladu s čl. 6 odst. 1 uvedeného nařízení.
(5) Po obdržení zprávy členského státu zpravodaje vedla Komise podle čl. 7 odst. 3 nařízení (EHS) č. 3600/92 konzultace s odborníky z členských států, jakož i s hlavním oznamovatelem, společností Bayer CropScience.
(6) Dne 18. dubna 1997 a 11. února 2003 uspořádala Komise ve věci této účinné látky dvě třístranná setkání s hlavním předkladatelem údajů a s členským státem zpravodajem.
(7) Hodnotící zpráva vypracovaná Řeckem byla přezkoumána členskými státy a Komisí v rámci Stálého výboru pro potravinový řetězec a zdraví zvířat. Toto přezkoumání bylo dokončeno dne 4. července 2003 formou zprávy Komise o přezkoumání fenthionu.
(8) Dokumentace a informace z přezkoumání byly též předloženy Vědeckému výboru pro rostliny (SCP). SCP byl požádán, aby předložil připomínky ke stanovení přijatelného denního příjmu a přijatelné úrovni expozice obsluhy. Ve svém prvním stanovisku ze dne 2. října 1998 založeném na závěrech posouzení rizik pro člověka a životní prostředí SCP dospěl k názoru, že nebylo možné dokončit úplné hodnocení, protože nebyly k dispozici údaje, které by prokazovaly bezpečnost byť i jen omezeného zamýšleného použití jako návnady na citrusové plody a olivy pro lidské zdraví a životní prostředí. SCP zejména poukázal na velmi vysoké akutní riziko pro ptactvo. V uvedeném stanovisku SCP uznal, že vývoj inovační techniky aplikace, totiž přípravku ve formě návnady obsahujícího fenthion s atraktantem pouze na části plodin, by mohl slibovat dosažení omezené expozice člověka a životního prostředí; poznamenal však, že by nejdříve musely být předloženy studie pro takový typ aplikace, aby bylo možné provést konečné hodnocení.
Společnost Bayer CropScience předložila dodatečné informace, zejména informace ohledně použití ve formě návnady, a tyto informace byly zhodnoceny. Dodatečné informace a jejich hodnocení byly předloženy SCP. Ve svém stanovisku ze dne 17. prosince 2002 dospěl SCP k závěru, že riziko navrženého použití fenthionu pro ptactvo zůstává nejisté. V důsledku toho zůstaly obavy z možných rizik pro ptactvo vyjádřené v předcházejícím stanovisku nevyřešené.
(9) Hodnocení provedená na základě předložených informací neprokázala, že by přípravky na ochranu rostlin obsahující fenthion mohly za navržených podmínek použití obecně vyhovovat požadavkům stanoveným v čl. 5 odst. 1 písm. a) a b) směrnice 91/414/EHS, zejména pokud jde o jeho možný dopad na ptactvo.
(10) Fenthion by tudíž neměl být zařazen do přílohy I směrnice 91/414/EHS.
(11) Měla by být přijata opatření, která zajistí, aby stávající povolení přípravků na ochranu rostlin obsahujících fenthion byla ve stanovené lhůtě odejmuta a nebyla obnovena a aby pro takové přípravky nebyla udělena žádná nová povolení.
(12) Na základě informací, které byly předloženy Komisi, je zřejmé, že při neexistenci účinných náhradních řešení pro určitá omezená použití v určitých členských státech existuje potřeba nadále tuto účinnou látku používat, aby byl umožněn vývoj náhradních řešení. Za současných okolností je tedy odůvodněné stanovit za přísných podmínek zaměřených na minimalizaci rizika delší lhůtu pro odnětí stávajících povolení pro omezená použití, která jsou považována za nezbytná a pro něž v současné době zřejmě nejsou k dispozici žádná účinná náhradní řešení regulace škodlivých organismů.
(13) Lhůta pro likvidaci, uskladnění, uvedení na trh a použití stávajících zásob přípravků na ochranu rostlin obsahujících fenthion, kterou poskytnou členské státy, by neměla přesáhnout dobu 12 měsíců, aby stávající zásoby směly být použity během nejvýše jednoho dalšího vegetačního období.
(14) Tímto rozhodnutím není dotčeno žádné opatření, které Komise může v pozdější etapě přijmout pro tuto účinnou látku v rámci směrnice Rady 79/117/EHS ze dne 21. prosince 1978, kterou se zakazuje uvádění na trh a používání přípravků na ochranu rostlin obsahujících určité účinné látky [7], naposledy pozměněné nařízením (ES) č. 807/2003 [8].
(15) Opatření tohoto rozhodnutí jsou v souladu se stanoviskem Stálého výboru pro potravinový řetězec a zdraví zvířat,
PŘIJALA TOTO ROZHODNUTÍ:
Článek 1
Fenthion se nezařazuje jako účinná látka do přílohy I směrnice 91/414/EHS.
Článek 2
Členské státy zajistí, aby
1. povolení přípravků na ochranu rostlin obsahujících fenthion byla odejmuta do 11. srpna 2004;
2. od 17. února 2004 nebyla na základě odchylky stanovené v čl. 8 odst. 2 směrnice 91/414/EHS udělována ani obnovována žádná povolení přípravků na ochranu rostlin obsahujících fenthion;
3. pokud jde o použití uvedená v příloze ve sloupci B, členský stát uvedený ve sloupci A může ponechat v platnosti povolení přípravků na ochranu rostlin obsahujících fenthion do 30. června 2007 za předpokladu, že
a) zajistí, že tyto přípravky na ochranu rostlin, které zůstávají na trhu, budou nově označeny tak, aby označení odpovídalo omezeným podmínkám použití;
b) uloží všechna vhodná opatření ke zmírnění jakéhokoli možného rizika s cílem zajistit ochranu lidského zdraví, zdraví zvířat a ochranu životního prostředí; a
c) zajistí, aby byly zejména prostřednictvím akčních plánů usilovně hledány náhradní přípravky nebo postupy pro tato použití.
Dotyčný členský stát uvědomí Komisi nejpozději do 31. prosince 2004 o použití tohoto odstavce, a zejména o opatřeních, která přijal podle písmen a) až c), a každoročně předloží odhady množství fenthionu použitého pro nezbytná použití podle tohoto článku.
Článek 3
Lhůta poskytnutá členskými státy v souladu s čl. 4 odst. 6 směrnice 91/414/EHS musí být co možná nejkratší a
a) pro použití, u kterých má být povolení odejmuto do 11. srpna 2004, skončí nejpozději dnem 11. srpna 2005;
b) pro použití, u kterých má být povolení odejmuto do 30. června 2007, skončí nejpozději dnem 31. prosince 2007.
Článek 4
Toto rozhodnutí je určeno členským státům.
Rozhodnutí Komise
ze dne 18. listopadu 2004,
kterým se pro Slovensko stanoví odchylka podle čl. 3 odst. 2 směrnice Rady 92/102/EHS o identifikaci a evidování zvířat
(oznámeno pod číslem K(2004) 4382)
(Původní je pouze slovenský text)
(Text s významem pro EHP)
(2004/775/ES)
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na směrnici Rady 92/102/EHS ze dne 27. listopadu 1992 o identifikaci a evidování zvířat [1], a zejména na čl. 3 odst. 2 uvedené směrnice,
vzhledem k těmto důvodům:
(1) Podle čl. 3 odst. 2 směrnice Rady 92/102/EHS mohou být členské státy oprávněny vyloučit ze seznamu uvedeného v čl. 3 odst. 1 hospodářství, která mají v držení nejvýše tři ovce nebo kozy, pro něž nevyžadují prémie, nebo jedno prase, pokud jsou tato zvířata určena pro použití nebo spotřebu držitele a pokud jsou před jakýmkoli přesunem podrobena kontrolám stanoveným uvedenou směrnicí.
(2) Slovenské orgány požádaly, aby mohly tohoto oprávnění využívat do konce června 2005, a předložily vhodné záruky ohledně veterinárních kontrol.
(3) Slovensko by proto mělo být oprávněno používat tuto odchylku do 30. června 2005.
(4) Opatření tohoto nařízení jsou v souladu se stanoviskem Stálého výboru pro potravinový řetězec a zdraví zvířat,
PŘIJALA TOTO ROZHODNUTÍ:
Článek 1
Slovensko je oprávněno používat odchylku podle čl. 3 odst. 2 směrnice 92/102/EHS.
Článek 2
Toto rozhodnutí se použije do dne 30. června 2005 a je určeno Slovenské republice.
Rozhodnutí Komise
ze dne 9. listopadu 2004,
kterým se zavádí standardní formulář pro žádosti o právní pomoc, v souladu se směrnicí Rady č. 2003/8/ES o zlepšení přístupu ke spravedlnosti v přeshraničních sporech stanovením minimálních společných pravidel pro právní pomoc v těchto sporech
(oznámeno pod číslem K(2004) 4285)
(2004/844/ES)
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na směrnici Rady č. 2003/8/ES ze dne 27. ledna 2003 o zlepšení přístupu ke spravedlnosti v přeshraničních sporech stanovením minimálních společných pravidel pro právní pomoc v těchto sporech [1], a zejména na čl. 16 odst. 1 uvedené směrnice,
po konzultaci s výborem zřízeným v souladu s čl. 17 odst. 1 směrnice 2003/8/ES,
vzhledem k těmto důvodům:
(1) V ustanovení čl. 16 odst. 1 směrnice 2003/8/ES se stanoví, že Komise musí zavést standardní formulář pro žádosti o právní pomoc a pro předávání těchto žádostí.
(2) Standardní formulář pro předávání žádostí o právní pomoc mezi soudními orgány členských států byl zaveden rozhodnutím Komise K(2003) 1829 [2].
(3) Podle ustanovení čl. 16 odst. 2 pododstavce 2 směrnice 2003/8/ES, bude standardní formulář pro žádosti o právní pomoc zaveden nejpozději do 30. listopadu 2004. Uvedený formulář by se proto měl zavést tímto rozhodnutím.
(4) V souladu s články 1 a 2 Protokolu o postavení Dánska, připojeného ke Smlouvě o Evropské unii a ke Smlouvě o založení Evropského společenství, se Dánsko nepodílí na přijímání směrnice 2003/8/ES, a proto pro Dánsko není toto rozhodnutí závazné ani použitelné,
PŘIJALA TOTO ROZHODNUTÍ:
Článek 1
Standardní formulář pro žádosti o právní pomoc, v souladu se směrnicí 2003/8/ES, je uveden v příloze.
Článek 2
Toto rozhodnutí je určeno členským státům.
Rozhodnutí Rady
ze dne 25. října 2004
o uzavření dohody ve formě výměny dopisů mezi Evropským společenstvím a Norským královstvím o Protokolu 2 ke dvoustranné dohodě o volném obchodu mezi Evropským hospodářským společenstvím a Norským královstvím
(Text s významem pro EHP)
(2004/859/ES)
RADA EVROPSKÉ UNIE,
s ohledem na Smlouvu o založení Evropského společenství, a zejména na článek 133 této smlouvy ve spojení s čl. 300 odst. 2 prvním pododstavcem první větou,
s ohledem na návrh Komise,
vzhledem k těmto důvodům:
(1) Protokol 2 ke dvoustranné dohodě mezi Evropským hospodářským společenstvím a Norským královstvím o volném obchodu [1] a protokol 3 k Dohodě o EHP ve znění rozhodnutí Smíšeného výboru EHP č. 140/2001 [2] upravují režim obchodu mezi smluvními stranami pro některé zemědělské produkty a zpracované zemědělské produkty.
(2) V době přijetí rozhodnutí č. 140/2001 vyhlásily ES a Norsko ve společném prohlášení, že musí být odstraněna nezemědělská složka cel u produktů uvedených v tabulce I protokolu 3. Z tohoto důvodu byla dne 11. března 2004 ukončena jednání mezi představiteli Komise a Norska. Nové celní koncese budou provedeny rozhodnutím Smíšeného výboru EHP, kterým se mění protokol 3 k Dohodě o EHP.
(3) Dohoda ve formě výměny dopisů mezi Evropským společenstvím a Norským královstvím o Protokolu 2 ke dvoustranné dohodě mezi Evropským hospodářským společenstvím a Norským královstvím o volném obchodu byla sjednána také proto, aby vzala v úvahu výsledky uvedených jednání.
(4) Opatření nezbytná k provedení tohoto rozhodnutí by měla být přijata podle rozhodnutí Rady 1999/468/EHS ze dne 28. června 1999 o postupech pro výkon prováděcích pravomocí svěřených Komisi [3].
(5) Uvedená dohoda by měla být schválena,
ROZHODLA TAKTO:
Článek 1
Dohoda ve formě výměny dopisů mezi Evropským společenstvím a Norským královstvím o Protokolu 2 ke dvoustranné dohodě mezi Evropským hospodářským společenstvím a Norským královstvím o volném obchodu se schvaluje jménem Společenství.
Znění dohody se připojuje k tomuto rozhodnutí.
Článek 2
Předseda Rady je oprávněn jmenovat osobu zmocněnou podepsat dohodu zavazující Společenství.
Článek 3
Opatření nezbytná k provedení tohoto rozhodnutí budou přijata postupem podle čl. 4 odst. 2.
Článek 4
1. Komisi je nápomocen Řídící výbor pro horizontální otázky týkající se obchodu se zpracovanými zemědělskými produkty, uvedený v článku 16 nařízení Rady (ES) č. 3448/93 [4] (dále jen "výbor").
2. Odkazuje-li se na tento odstavec, použijí se články 4 a 7 rozhodnutí 1999/468/ES.
Doba uvedená v čl. 4 odst. 3 rozhodnutí 1999/468/ES je jeden měsíc.
3. Výbor přijme svůj jednací řád.
Doporučení Rady
ze dne 14. října 2004
o provádění politik zaměstnanosti členských států
(2004/741/ES)
RADA EVROPSKÉ UNIE,
s ohledem na Smlouvu o založení Evropského společenství, a zejména na čl. 128 odst. 4 této smlouvy,
s ohledem na doporučení Komise,
s ohledem na stanovisko Výboru pro zaměstnanost,
vzhledem k těmto důvodům:
(1) Evropská strategie zaměstnanosti hraje hlavní úlohu při dosahování cílů lisabonské strategie týkajících se zaměstnanosti a trhu práce. Úspěšné provedení lisabonské agendy vyžaduje, aby politiky zaměstnanosti členských států vyváženým způsobem zohledňovaly tři vzájemně se doplňující a podporující cíle plné zaměstnanosti, kvality pracovního místa a produktivity práce a sociální soudržnosti a sociální integrace. K dosažení těchto cílů jsou nezbytné další strukturální reformy, které se soustředí na deset hlavních zvláštních priorit a na lepší správu.
(2) Reforma evropské strategie zaměstnanosti z roku 2003 zdůraznila význam střednědobého zaměření a provádění celého souboru politik doporučených v hlavních zásadách zaměstnanosti. Hlavní zásady zaměstnanosti by měly být důkladně přezkoumávány pouze jednou za tři roky a jejich aktualizace během tohoto období by měla být přísně omezena.
(3) Rada přijala beze změny hlavní zásady politik zaměstnanosti členských států v roce 2004 rozhodnutím 2004/740/ES [1].
(4) Dne 22. července 2003 přijala Rada doporučení k provádění politik zaměstnanosti členských států [2]. Přezkoumání národních akčních plánů členských států pro zaměstnanost, uvedené ve společné zprávě o zaměstnanosti za roky 2003-2004, ukazuje, že členské státy a sociální partneři reagovali na tato doporučení Rady jen omezeně.
(5) Evropská úkolová skupina pro zaměstnanost doporučila, aby EU vydala doporučení členským státům důrazněji. Prioritami by mělo být zlepšit adaptabilitu pracovníků a podniků; přilákat více lidí, aby vstoupili na trh práce a aby na něm zůstali; dbát na to, aby se práce vyplatila pro všechny; investovat více a účinněji do lidského kapitálu a celoživotního učení; a zajistit účinné provedení reforem prostřednictvím lepší správy. Rada a Komise sdílejí toto hodnocení a začlenily politická poselství obsažená ve zprávě Evropské úkolové skupiny pro zaměstnanost do společné zprávy o zaměstnanosti.
(6) Základem pro formulování doporučení EU pro politiky zaměstnanosti členských států v roce 2004 je analýza provedení hlavních zásad a doporučení Rady z roku 2003 ve společné zprávě o zaměstnanosti a obecná poselství i poselství určená jednotlivým zemím obsažená ve zprávě Evropské úkolové skupiny pro zaměstnanost.
(7) Hlavní zásady zaměstnanosti se vztahují na nové členské státy ode dne jejich přistoupení. Všechny nové členské státy informovaly v posledních letech o provedení společných hodnoticích dokumentů, které se vztahují na hlavní zásady zaměstnanosti. Pro úspěšné pokračování probíhající reformy hospodářství musí většina nových členských států společně se sociálními partnery dále vyvíjet úsilí k modernizaci svých politik zaměstnanosti. Je nezbytné vytvořit novou rovnováhu mezi pružností a bezpečností, zvýšit účast na zaměstnanosti a investice do lidského kapitálu prostřednictvím celoživotního učení a zlepšit ochranu zdraví při práci. Sociální partnerství a významné zlepšení administrativní kapacity orgánů veřejné moci je ve většině nových členských států i nadále rozhodující k dosažení plné zaměstnanosti a účinnému využití podpory z Evropského sociálního fondu, hlavního nástroje pro investice do lidského kapitálu a celoživotního učení.
(8) Poselství určená jednotlivým zemím obsažená ve zprávě Evropské úkolové skupiny pro zaměstnanost jsou plně v souladu s posuzováním zpráv o provedení společných hodnoticích dokumentů a mohou sloužit jako vodítko pro provedení hlavních zásad zaměstnanosti v nových členských státech,
Směrnice Rady 2004/113/ES
ze dne 13. prosince 2004,
kterou se zavádí zásada rovného zacházení s muži a ženami v přístupu ke zboží a službám a jejich poskytování
RADA EVROPSKÉ UNIE,
s ohledem na Smlouvu o založení Evropského společenství, a zejména na čl. 13 odst. 1 této smlouvy,
s ohledem na návrh Komise,
s ohledem na stanovisko Evropského parlamentu [1],
s ohledem na stanovisko Evropského hospodářského a sociálního výboru [2],
s ohledem na stanovisko Výboru regionů [3],
vzhledem k těmto důvodům:
(1) V souladu s článkem 6 Smlouvy o Evropské unii je Unie založena na zásadách svobody, demokracie, dodržování lidských práv a základních svobod a právního státu, zásadách, které jsou společné členským státům, a ctí základní práva zaručená Evropskou úmluvou o ochraně lidských práv a základních svobod a ta, jež vyplývají z ústavních tradic společných členským státům, jako obecné zásady práva Společenství.
(2) Právo všech osob na rovnost před zákonem a ochrana před diskriminací představují všeobecné právo uznané Všeobecnou deklarací lidských práv, Úmluvou OSN o odstranění všech forem diskriminace žen, Mezinárodní úmluvou o odstranění všech forem rasové diskriminace a pakty OSN o občanských a politických právech a o hospodářských, sociálních a kulturních právech a Evropskou úmluvou o ochraně lidských práv a základních svobod, jejichž signatáři jsou všechny členské státy.
(3) Při zákazu diskriminace je současně důležité ctít ostatní základní práva a svobody včetně ochrany soukromého a rodinného života a úkonů prováděných v této souvislosti, jakož i svobodu náboženského vyznání.
(4) Rovnost mužů a žen je základní zásadou Evropské unie. Články 21 a 23 Listiny základních práv Evropské unie zakazují jakoukoliv diskriminaci založenou na pohlaví a požadují zajištění rovnosti mužů a žen ve všech oblastech.
(5) Článek 2 Smlouvy o založení Evropského společenství stanoví, že podporovat tuto rovnost je jedním ze základních poslání Společenství. Obdobně čl. 3 odst. 2 Smlouvy vyžaduje, aby se Společenství při všech svých činnostech usilovalo o odstranění nerovností a podporovalo rovné zacházení pro muže a ženy.
(6) Komise ve svém sdělení k agendě pro sociální politiku oznámila svůj záměr navrhnout směrnici o diskriminaci na základě pohlaví v jiných oblastech, než je trh práce. Tento návrh je plně v souladu s rozhodnutím Rady 2001/51/ES ze dne 20. prosince 2000, kterým se zavádí akční program týkající se strategie Společenství pro rovnost žen a mužů (2001-2005) [4], jež zahrnuje všechny politiky Společenství a je zaměřen na podporu rovnosti mužů a žen úpravou těchto politik a prováděním praktických opatření pro zlepšení situace mužů a žen ve společnosti.
(7) Evropská rada na svém zasedání v Nice ve dnech 7. až 9. prosince 2000 vyzvala Komisi, aby přijetím návrhu směrnice podporující rovnost mužů a žen v jiných oblastech, než je zaměstnání a profesionální život, posílila práva související s rovností.
(8) V oblasti trhu práce přijalo Společenství řadu právních nástrojů k předcházení a potírání diskriminace na základě pohlaví. Tyto nástroje prokázaly význam právní úpravy v boji proti diskriminaci.
(9) K diskriminaci na základě pohlaví včetně obtěžování a sexuálního obtěžování dochází rovněž v oblastech mimo trh práce. Taková diskriminace může stejným způsobem poškozovat a být překážkou plnému a úspěšnému zapojení mužů a žen do hospodářského a společenského života.
(10) Zvláště patrné jsou problémy v oblasti přístupu ke zboží a službám a jejich poskytování. V této oblasti by se tudíž mělo předcházet diskriminaci na základě pohlaví a taková diskriminace by měla být odstraněna. Stejně jako v případě směrnice Rady 2000/43/ES ze dne 29. června 2000, kterou se zavádí zásada rovného zacházení s osobami bez ohledu na jejich rasu nebo etnický původ [5], lze tohoto cíle lépe dosáhnout prostřednictvím právních předpisů Společenství.
(11) Tyto právní předpisy by měly zakazovat diskriminaci na základě pohlaví v přístupu ke zboží a službám a jejich poskytování. Zbožím by se mělo rozumět zboží ve smyslu ustanovení Smlouvy o založení Evropského společenství, která týkají volného pohybu zboží. Službami by se měly rozumět služby ve smyslu článku 50 uvedené smlouvy.
(12) Aby se předcházelo diskriminaci na základě pohlaví, měla by se tato směrnice vztahovat na přímou i nepřímou diskriminaci. K přímé diskriminaci dochází pouze tehdy, pokud se s nějakou osobou z důvodu pohlaví zachází ve srovnatelné situaci méně příznivým způsobem než s jinou osobou. V souladu s tím například rozdíly v poskytování zdravotní péče mužům a ženám vyplývající z tělesných rozdílů nepředstavují srovnatelnou situaci, a proto se nepokládají za diskriminaci.
(13) Zákaz diskriminace by se měl vztahovat na osoby poskytující veřejně dostupné zboží a služby nabízené mimo oblast soukromého a rodinného života a úkonů s tím souvisejících. Neměl by se vztahovat na obsah sdělovacích prostředků nebo reklamu, ani na veřejné nebo soukromé vzdělávání.
(14) Každý má svobodu vstupovat do smluvních vztahů, včetně svobodného výběru smluvního partnera. Osoba poskytující zboží nebo služby může mít k výběru svého smluvního partnera řadu subjektivních důvodů. Pokud volba takového partnera není založena na jeho pohlaví, neměla by být touto směrnicí dotčena svoboda jednotlivce vybrat si svého smluvního partnera.
(15) Pro oblast zaměstnání a povolání již existuje řada právních nástrojů pro zavádění zásady rovného zacházení s muži a ženami. Proto by se tato směrnice na uvedenou oblast neměla vztahovat. Stejné důvody platí i pro oblast samostatně výdělečných činností, pokud se na ně již vztahují stávající právní nástroje. Směrnice by se tedy měla vztahovat pouze na pojištění a důchody, které jsou soukromé, dobrovolné a oddělené od zaměstnaneckého vztahu.
(16) Rozdíly v zacházení lze přijmout pouze tehdy, jsou-li odůvodněny legitimním cílem. Legitimním cílem může být například ochrana obětí násilí spojeného s příslušností k pohlaví (například v případě zřizování azylových domů pro osoby stejného pohlaví), ochrana soukromí a slušnosti (například pokud nějaká osoba poskytuje ubytování v části svého obydlí), prosazování rovnosti mužů a žen nebo zájmů mužů a žen (například nesmíšené dobrovolné organizace), svoboda sdružování (například členství v nesmíšených soukromých klubech) a pořádání sportovních činností (například nesmíšené sportovní akce). Nicméně podle kritérií odvozených z judikatury Soudního dvora Evropských společenství by jakékoliv omezení mělo být vhodné a nezbytné.
(17) Zásada rovného zacházení v přístupu ke zboží a službám nevyžaduje, aby příslušné možnosti byly vždy poskytovány mužům a ženám na společném základě, nejsou-li osobám jednoho pohlaví poskytovány výhodněji.
(18) Používání pojistně-matematických faktorů týkajících se pohlaví je běžně rozšířeným postupem v pojišťovnictví a ostatních souvisejících finančních službách. Aby se zajistilo rovné zacházení s muži a ženami, nemělo by používaní pohlaví jako pojistně-matematického faktoru vést k rozdílům ve výši pojistného a v pojistném plnění. Aby se zabránilo náhlé změně na trhu, mělo by se provádění tohoto pravidla vztahovat pouze na nové smlouvy uzavřené po dni provedení této směrnice.
(19) Některé kategorie rizik se mohou lišit mezi muži a ženami. V některých případech je pohlaví jedním, nikoliv však jediným z rozhodujících faktorů, při hodnocení pojišťovaných rizik. U smluv pojišťujících tyto druhy rizik se členské státy mohou rozhodnout povolit výjimky z pravidla stejné výše pojistného a stejného pojistného plnění pro obě pohlaví, pokud mohou zajistit, že základní pojistně-matematické a statistické údaje, z nichž výpočty vycházejí, jsou spolehlivé, pravidelně se aktualizují a jsou veřejnosti k dispozici. Výjimky jsou povoleny pouze tehdy, pokud vnitrostátní právní předpisy dosud nepoužívají pravidlo stejného přístupu k oběma pohlavím. Pět let po provedení této směrnice by členské státy měly přezkoumat odůvodněnost těchto výjimek s přihlédnutím k nejnovějším pojistně-matematickým a statistickým údajům a ke zprávě Komise vypracované tři roky po dni provedení této směrnice.
(20) Méně příznivé zacházení se ženami z důvodů těhotenství či mateřství by mělo být považováno za formu přímé diskriminace na základě pohlaví, a proto by mělo být v pojišťovnictví a v souvisejících finančních službách zakázáno. Náklady spojené s riziky těhotenství a mateřství by tudíž neměly být spojovány pouze s osobami jednoho pohlaví.
(21) Osoby, které byly vystaveny diskriminaci na základě pohlaví, by měly mít odpovídající prostředky právní ochrany. Pro zajištění účinnější úrovně ochrany by sdružení, organizace nebo jiné právnické osoby měly být také zmocněny účastnit se, za podmínek stanovených členskými státy, řízení jménem oběti nebo na její podporu, aniž jsou dotčeny vnitrostátní procesní předpisy týkající sezastupování a obhajoby před soudy.
(22) Pravidla důkazního břemene by se měla upravit, jedná-li se o zjevný případ diskriminace, a pokud se tato diskriminace prokáže, vyžaduje účinné zavádění zásady rovného zacházení, aby důkazní břemeno přešlo zpět na odpůrce.
(23) Účinné provádění zásady rovného zacházení vyžaduje přiměřenou soudní ochranu před pronásledováním.
(24) S cílem podpory zásady rovného zacházení by členské státy měly vybízet k dialogu s příslušnými zúčastněnými stranami, jež v souladu s vnitrostátními právními předpisy a zvyklostmi mají oprávněný zájem přispívat k boji proti diskriminaci na základě pohlaví v oblasti přístupu ke zboží a službám a jejich poskytování.
(25) Ochrana proti diskriminaci na základě pohlaví by měla být posílena existencí jednoho nebo několika subjektů v každém členském státě, jež by byly příslušné pro analýzu nastalých obtíží, pro zkoumání možných řešení a pro poskytování konkrétní pomoci obětem. Tento subjekt nebo subjekty mohou být totožné s těmi, které na vnitrostátní úrovni odpovídají za ochranu lidských práv nebo práv jednotlivců nebo za zavádění zásady rovného zacházení.
(26) Tato směrnice stanoví minimální požadavky a umožňuje tak členským státům zachovat nebo přijmout příznivější ustanovení. Provádění této směrnice by nemělo odůvodňovat zhoršení stavu existujícího v členských státech.
(27) Členské státy by měly zavést účinné, přiměřené a odrazující sankce pro případy porušování povinností vyplývajících z této směrnice.
(28) Protože cílů této směrnice, tedy zajištění vysoké společné úrovně ochrany před diskriminací ve všech členských státech, nemůže být dosaženo uspokojivě na úrovni členských států a může jich být lépe z důvodu rozsahu nebo účinků dosaženo na úrovni Společenství, může Společenství přijmout opatření v souladu se zásadou subsidiarity stanovenou v článku 5 Smlouvy. V souladu se zásadou proporcionality, jak je stanovena v uvedeném článku, tato směrnice nepřekračuje rámec toho, co je pro dosažení těchto cílů nezbytné.
(29) Podle bodu 34 interinstitucionální dohody o zdokonalení tvorby právních předpisů [6] se členské státy vybízejí k tomu, aby pro sebe i v zájmu Společenství vypracovávaly vlastní tabulky, z nichž bude co možná nejzřejmější vzájemný vztah mezi směrnicí a prováděcími opatřeními, a tyto tabulky zveřejňovaly,
PŘIJALA TUTO SMĚRNICI:
KAPITOLA I
OBECNÁ USTANOVENÍ
Článek 1
Účel
Účelem této směrnice je stanovit rámec pro boj proti diskriminaci na základě pohlaví v přístupu ke zboží a službám a jejich poskytování s cílem zavést v členských státech zásadu rovného zacházení s muži a ženami.
Článek 2
Definice
Pro účely této směrnice se:
a) přímou diskriminací rozumí, pokud se s jednou osobou zachází z důvodů jejího pohlaví méně příznivě, než se zachází nebo zacházelo nebo by se zacházelo s jinou osobou ve srovnatelné situaci;
b) nepřímou diskriminací rozumí, pokud by v důsledku zdánlivě neutrálního ustanovení, kritéria nebo zvyklosti byly znevýhodněny osoby jednoho pohlaví v porovnání s osobami druhého pohlaví, ledaže takové ustanovení, kritérium nebo praxe jsou objektivně odůvodněny legitimním cílem a prostředky k dosažení uvedeného cíle jsou přiměřené a nezbytné;
c) obtěžováním rozumí, pokud dojde k nežádoucímu chování souvisejícímu s pohlavím osoby, které má za účel nebo za následek narušení důstojnosti osoby a vytvoření zastrašující, nepřátelské, ponižující, pokořující nebo urážlivé atmosféry;
d) sexuálním obtěžováním rozumí, pokud dojde k jakékoli formě nežádoucího chování sexuální povahy, vyjádřeného verbální, neverbální nebo fyzickou formou, které má za účel nebo za následek narušení důstojnosti osoby, a zejména vytvoření zastrašující, nepřátelské, ponižující, pokořující nebo urážlivé atmosféry.
Článek 3
Oblast působnosti
1. V rámci pravomocí svěřených Společenství se tato směrnice vztahuje na všechny osoby poskytující veřejně dostupné zboží a služby, bez ohledu na to, zda dotyčná osoba působí ve veřejném nebo soukromém sektoru, včetně veřejnoprávních subjektů, a které jsou nabízeny mimo oblast soukromého a rodinného života a úkonů prováděných v této souvislosti.
2. Touto směrnicí není dotčena svoboda každého vybrat si smluvního partnera, není-li tato volba smluvního partnera založena na jeho příslušnosti k určitému pohlaví.
3. Tato směrnice se nevztahuje na obsah sdělovacích prostředků a reklamy ani na vzdělávání.
4. Tato směrnice se nevztahuje na záležitosti týkající se zaměstnání a povolání. Tato směrnice se nevztahuje na záležitosti samostatné výdělečné činnosti, pokud se na ně již vztahují jiné právní akty Společenství.
Článek 4
Zásada rovného zacházení
1. Pro účely této směrnice se zásadou rovného zacházení s muži a ženami rozumí, že:
a) nedochází k přímé diskriminaci na základě pohlaví, včetně méně příznivého zacházení se ženami z důvodu těhotenství a mateřství;
b) nedochází k nepřímé diskriminaci na základě pohlaví.
2. Touto směrnicí nejsou dotčena příznivější ustanovení týkající se ochrany žen, pokud jde o těhotenství a mateřství.
3. Obtěžování a sexuální obtěžování ve smyslu této směrnice jsou považována za diskriminaci na základě pohlaví, a proto jsou zakázána. Odmítnutí takového chování dotyčnou osobou nebo podvolení se mu není možno použít jako základ pro rozhodnutí dotýkající se uvedené osoby.
4. Navádění k přímé nebo nepřímé diskriminaci na základě pohlaví se pokládá za diskriminaci ve smyslu této směrnice.
5. Tato směrnice nevylučuje rozdílné zacházení, je-li výlučné nebo přednostní poskytování zboží a služeb příslušníkům určitého pohlaví odůvodněno legitimním cílem a prostředky k jeho dosažení jsou vhodné a nezbytné.
Článek 5
Pojistně-matematické faktory
1. Členské státy zajistí, aby ve všech nových smlouvách uzavřených nejpozději po 21. prosinci 2007 nevedlo použití pohlaví jako faktoru při výpočtu výše pojistného a pojistného plnění pro účely pojištění a souvisejících finančních služeb u jednotlivých pojištěnců k rozdílům ve výši pojistného a v pojistném plnění.
2. Bez ohledu na odstavec 1 mohou členské státy 21. prosince 2007 rozhodnout o povolení přiměřených rozdílů ve výši pojistného a pojistného plnění u jednotlivých pojištěnců, je-li pohlaví určujícím faktorem při hodnocení rizika založeném na příslušných a přesných pojistně-matematických a statistických údajích. Dotyčné členské státy vyrozumí Komisi a zajistí, aby přesné údaje týkající se použití pohlaví jako určujícího pojistně-matematického faktoru byly shromažďovány, zveřejňovány a pravidelně aktualizovány. Tyto členské státy po pěti letech od 21. prosince 2007 svá rozhodnutí přezkoumají s přihlédnutím ke zprávě Komise uvedené v článku 16 a výsledky přezkumu předají Komisi.
3. Náklady související s těhotenstvím a mateřstvím nesmí u pojištěnců v žádném případě vést k rozdílům ve výši pojistného a pojistného plnění.
Členské státy mohou odložit provádění opatření nezbytných pro splnění tohoto odstavce nejdéle na dva roky od 21. prosince 2007. V takovém případě dotyčný členský stát neprodleně vyrozumí Komisi.
Článek 6
Pozitivní opatření
Pro zajištění plné rovnosti mužů a žen v praxi nebrání zásada rovného zacházení žádnému členskému státu zachovávat nebo přijímat zvláštní opatření pro předcházení nevýhodám souvisejícím s pohlavím a pro jejich vyrovnání.
Článek 7
Minimální požadavky
1. Členské státy mohou přijmout nebo zachovat předpisy, které jsou příznivější pro ochranu zásady rovného zacházení s muži a ženami než ustanovení této směrnice.
2. Provádění této směrnice nesmí být v žádném případě důvodem pro snížení úrovně ochrany proti diskriminaci, kterou členské státy již poskytují v oblastech upravených touto směrnicí.
KAPITOLA II
OCHRANA A VYMÁHÁNÍ PRÁVA
Článek 8
Ochrana práv
1. Členské státy zajistí, aby soudní nebo správní řízení, včetně, považují-li to za vhodné, dohodovacích řízení, určené k vymáhání plnění povinností podle této směrnice, byla dostupná všem osobám, které se cítí poškozeny nedodržováním zásady rovného zacházení, i když vztahy, ve kterých mělo dojít k diskriminaci, již skončily.
2. Členské státy ve svých vnitrostátních právních řádech zavedou nezbytná opatření pro zajištění skutečné a účinné náhrady nebo vyrovnání, jak je členské státy upravují, škody, kterou utrpěla osoba poškozená v důsledku diskriminace ve smyslu této směrnice, a to způsobem, který je odrazující a přiměřený utrpěné škodě. Taková náhrada nebo vyrovnání nesmějí být omezeny stanovením horní hranice předem.
3. Členské státy zajistí, aby se sdružení, organizace nebo jiné právnické osoby, které mají v souladu s kritérii stanovenými vnitrostátními právními předpisy oprávněný zájem na zajištění dodržování této směrnice, mohly jménem nebo na podporu žalobce a s jeho souhlasem účastnit jakéhokoli soudního nebo správního řízení určeného k vymáhání plnění povinností podle této směrnice.
4. Odstavci 1 a 3 nejsou dotčeny vnitrostátní právní předpisy o lhůtách pro podávání žalob v případě zásady rovného zacházení.
Článek 9
Důkazní břemeno
1. Členské státy přijmou v souladu se svými vnitrostátními soudními systémy nezbytná opatření pro zajištění toho, aby v případě, kdy se osoba cítí poškozena nedodržením zásady rovného zacházení a předloží soudu nebo jinému příslušnému orgánu skutečnosti nasvědčující tomu, že došlo k přímé nebo nepřímé diskriminaci, příslušelo odpůrci prokázat, že nedošlo k porušení zásady rovného zacházení.
2. Odstavec 1 nebrání členským státům přijmout pravidla o dokazování, která jsou pro žalobce příznivější.
3. Odstavec 1 se nevztahuje na trestní řízení.
4. Odstavce 1, 2 a 3 jsou rovněž použitelné na všechna řízení zahájená v souladu s čl. 8 odst. 3.
5. Členské státy nemusí uplatňovat odstavec 1 na řízení, v nichž zjišťování skutečností přísluší soudu nebo příslušnému orgánu.
Článek 10
Pronásledování
Členské státy zavedou do svých vnitrostátních právních řádů nezbytná opatření pro ochranu osob před jakýmkoli nepříznivým zacházením nebo nepříznivými následky, které jsou reakcí na žalobu nebo na soudní řízení zaměřené na dodržování zásady rovného zacházení.
Článek 11
Dialog s příslušnými zúčastněnými stranami
Členské státy za účelem prosazování zásady rovného zacházení podporují dialog s příslušnými zúčastněnými stranami, které mají v souladu s vnitrostátními právními předpisy a zvyklostmi oprávněný zájem přispívat k boji proti diskriminaci na základě pohlaví v oblasti přístupu ke zboží a službám a jejich poskytování.
KAPITOLA III
SUBJEKTY PRO PODPORU ROVNÉHO ZACHÁZENÍ
Článek 12
1. Členské státy určí jeden nebo několik subjektů pověřených prosazováním, analýzou, sledováním a podporou rovného zacházení se všemi osobami bez diskriminace na základě pohlaví a učiní pro ně nezbytná opatření. Tyto subjekty mohou být součástí orgánů pověřených na vnitrostátní úrovni ochranou lidských práv nebo práv jednotlivců nebo za provádění zásady rovného zacházení.
2. Členské státy zajistí, aby do pravomoci subjektů uvedených v odstavci 1 spadalo
a) aniž je dotčeno právo obětí a sdružení, organizací a dalších právnických osob uvedených v čl. 8 odst. 3, poskytování nezávislé pomoci obětem diskriminace při podávání návrhů na zahájení řízení z důvodu diskriminace;
b) provádění nezávislých studií týkajících se diskriminace;
c) zveřejňování nezávislých zpráv a podávání doporučení k jakékoli otázce související s touto diskriminací.
KAPITOLA IV
ZÁVĚREČNÁ USTANOVENÍ
Článek 13
Soulad
Členské státy přijmou nezbytná opatření, aby zajistily dodržování zásady rovného zacházení v souvislosti s přístupem ke zboží a službám a jejich poskytování v oblasti působnosti této směrnice, a zejména aby
a) byly zrušeny právní a správní předpisy odporující zásadě rovného zacházení;
b) byla nebo mohla být prohlášena za od počátku neplatná nebo byla pozměněna ustanovení smluv, vnitřní řády podniků a pravidla, jimiž se řídí ziskové nebo neziskové organizace, odporující zásadě rovného zacházení.
Článek 14
Sankce
Členské státy stanoví systém sankcí za porušování vnitrostátních předpisů přijatých na základě této směrnice a přijmou všechna opatření nezbytná k zajištění jejich uplatňování. Stanovené sankce, které mohou zahrnovat vyplácení náhrad oběti, musí být účinné, přiměřené a odrazující. Členské státy oznámí tyto předpisy Komisi nejpozději do 21. prosince 2007 a neprodleně oznámí veškeré následné změny, které se jich týkají.
Článek 15
Šíření informací
Členské státy zajistí, aby s předpisy přijatými na základě této směrnice, jakož i s předpisy, které jsou již platné, byly seznámeny dotčené osoby všemi odpovídajícími prostředky a na celém území.
Článek 16
Zprávy
1. Členské státy sdělí Komisi veškeré dostupné informace týkající se používání této směrnice nejpozději do 21. prosince 2009 a poté každých pět let.
Komise vypracuje souhrnnou zprávu obsahující posouzení stávajících postupů členských států ve vztahu k článku 5, pokud jde o používání pohlaví jako faktoru při výpočtu výše pojistného a pojistného plnění. Tuto zprávu předloží Evropskému parlamentu a Radě nejpozději do 21. prosince 2010. Komise případně ke zprávě připojí návrhy na změnu směrnice.
2. Zpráva Komise přihlédne k názorům příslušných zúčastněných stran.
Článek 17
Provedení
1. Členské státy přijmou právní a správní předpisy nezbytné pro dosažení souladu s touto směrnicí nejpozději do 21. prosince 2007. Znění těchto předpisů sdělí neprodleně Komisi.
Tyto předpisy přijaté členskými státy musí obsahovat odkaz na tuto směrnici nebo musí být takový odkaz učiněn při jejich úředním vyhlášení. Způsob odkazu si stanoví členské státy.
2. Členské státy sdělí Komisi znění hlavních ustanovení vnitrostátních právních předpisů, které přijmou v oblasti působnosti této směrnice.
Článek 18
Vstup v platnost
Tato směrnice vstupuje v platnost dnem vyhlášení
Nařízení Komise (ES) č. 50/2004
ze dne 9. ledna 2004,
kterým se mění nařízení (ES) č. 2535/2001, kterým se stanoví prováděcí pravidla k nařízení Rady (ES) č. 1255/1999, pokud jde o dovozní režim pro mléko a mléčné výrobky a otevření celních kvót, a kterým se stanoví odchylka od uvedeného nařízení
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (ES) č. 1255/1999 ze dne 17. května 1999 o společné organizaci trhu s mlékem a mléčnými výrobky [1], a zejména na čl. 26 odst. 3 a čl. 29 odst. 1 uvedeného nařízení,
vzhledem k těmto důvodům:
(1) Kapitola III nařízení Komise (ES) č. 2535/2001 [2] se týká zejména roční kvóty pro máslo, která není v průběhu roku dělena na části. S cílem rovnoměrného rozložení dovozu v rámci této kvóty do celého kvótového roku tak, aby bylo zajištěno přiměřené zásobování vnitřního trhu, by měla být příslušná kvóta s přihlédnutím k historickému vývoji dotyčného produktu v průběhu kvótového období rozdělena do dvou šestiměsíčních tranší.
(2) Kapitola I nařízení (ES) č. 2535/2001 se týká kvót přidělených na základě dvou šestiměsíčních období každý rok v lednu a v červenci. Vzhledem k přistoupení deseti nových členských států dne 1. května 2004 by měly hospodářské subjekty z těchto zemí dostat příležitost podílet se od tohoto data na kvótách Společenství. Za tímto účelem by měla být množství otevřená v lednu 2004 omezena na množství, jež odpovídají období od ledna do dubna 2004. Toto rozdělení by se však nevztahovalo na kvóty pro kalendářní rok, pokud tyto kvóty nebyly v předcházejících obdobích vyčerpány.
(3) Nařízení (ES) č. 2535/2001 obsahuje prováděcí pravidla k dovozním režimům v odvětví mléka a mléčných výrobků, které jsou stanoveny v evropských dohodách mezi některými zeměmi střední a východní Evropy na jedné straně a Společenstvím a jeho členskými státy na straně druhé. S ohledem na koncese stanovené v rozhodnutí Rady 2003/452/ES ze dne 26. května 2003 o uzavření protokolu, kterým se upravují obchodníaspekty Evropské dohody zakládající přidružení mezi Evropskými společenstvími a jejich členskými státy, jednajícími v rámci Evropské unie, na jedné straně a Slovinskou republikou na straně druhé za účelem zohlednění výsledků jednání mezi stranami o nových vzájemných zemědělských koncesích [3], by měly být některé stávající kvóty zvýšeny.
(4) Za účelem informování Komise o změnách ve složení sýrů dovážených v rámci různých kvót musí hospodářské subjekty v souladu s článkem 19 nařízení (ES) č. 2535/2001 uvádět v dovozních prohlášeních některé hodnoty týkající se obsahu. Pokud uvedené hodnoty přesáhnou hodnoty stanovené v příloze XIII, jsou příslušné orgány povinny uvědomit Komisi. Oznámení, jež Komise obdržela od uložení této povinnosti jsou důkazem stability složení dovážených sýrů, pokud jde o jejich typ a původ. Oznámení představují pro celní orgány a Komisi velkou zátěž a jsou spojena se značným objemem dokumentů, ačkoli ve většině případů je překročení základních hodnot zanedbatelné. Oznámení by se tudíž měla omezovat na případy, kdy je hodnota obsahu abnormálně vysoká, a hodnoty uvedené v příloze XIII by se měly přizpůsobit. Kromě toho se u některých kategorií sýrů ukázalo, že mají oznámení o překročení hodnot obsahu v příloze XIII zanedbatelný význam, jelikož jakékoli odchylky příslušné hodnoty zůstávají v rozmezí, které je stanoveno v popisu těchto výrobků v kombinované nomenklatuře. Oznámení pro dotyčné výrobky by se tudíž měla zrušit.
(5) Nový Zéland zaslal Komisi informace o novém vydávajícím subjektu. Příloha XII nařízení (ES) č. 2535/2001 by tedy měla být aktualizována.
(6) Vzhledem k přistoupení nových členských států dne 1. května 2004 by se měla platnost licencí pro dovozy z nových členských států omezit do 30. dubna 2004. Měla by se tudíž stanovit odchylka od čl. 16 odst. 3 nařízení (ES) č. 2535/2001.
(7) Rozdělení kvóty pro máslo spadající do působnosti kapitoly III nařízení (ES) č. 2535/2001 do šestiměsíčních tranší má vliv na tempo, jakým vydávající subjekt příslušné třetí země vydává osvědčení IMA 1. Vzhledem k tomu, že příslušným orgánům těchto zemí a zúčastněným hospodářským subjektům by měla být poskytnuta dostatečná doba na to, aby se mohly seznámit s danou změnou před začátkem její použitelnosti, měla by být v souladu s mezinárodními závazky Společenství stanovena vhodná doba mezi zveřejněním a datem, kdy rozdělení výše uvedené kvóty nabude účinku. Jelikož mohly vydávající subjekty ve třetích zemí vydávat osvědčení IMA 1 pro rok 2004 od 1. listopadu 2003, mělo by být povoleno vydávání dovozních licencí pro všechna osvědčení IMA 1 vydaná do dnem, který předchází dni, kdy rozdělení kvóty nabude účinku.
(8) Nařízení (ES) č. 2535/2001 by se mělo proto změnit a měla by být stanovena odchylka.
(9) Opatření tohoto nařízení jsou v souladu se stanoviskem Řídícího výboru pro mléko a mléčné výrobky,
PŘIJALA TOTO NAŘÍZENÍ:
Článek 1
Nařízení (ES) č. 2535/2001 se mění takto:
1. v článku 24 se odstavec 2 se nahrazuje tímto:
"2. Použitelná cla a v případě dovozu uvedeného v odst. 1 písm. a) maximální množství, jež lze v kvótovém období dovézt, jsou uvedena v příloze III tohoto nařízení."
2. v čl. 26 odst. 2 se vkládá nový pododstavec, který zní:
"Pro kvótu č. 09.4589 se však mohou osvědčení IMA 1 vydávat:
a) od 1. listopadu každého roku s platností od 1. ledna pro množství nepřesahující maximální množství pro první kvótové období daného roku podle přílohy III.A. Žádosti o dovozní licence se však mohou podávat až od prvního pracovního dne v měsíci lednu;
b) od 1.května každého roku s platností od 1. července pro zbývající množství ročního objemu kvóty podle přílohy III.A. Žádosti o dovozní licence se však mohou podávat až od prvního pracovního dne v měsíci červenci."
3. příloha I se mění takto:
a) část I.A se nahrazuje zněním přílohy I tohoto nařízení;
b) v části I.B se body 5, 6 a 10 nahrazují zněním přílohy II tohoto nařízení;
c) části I.F a I.H se nahrazují zněním přílohy III tohoto nařízení;
4. v příloze III.A se údaje o kvótě číslo 09.4589 nahrazují zněním přílohy IV tohoto nařízení;
5. v příloze XII se údaje o vydávajícím subjektu pro Nový Zéland nahrazují tímto:
"Název | Místo usazení |
New Zealand Food Safety Autority | South Toner 68-86 Jervois Quay PO Box 2835 Wellington New Zealand Tel.: (64-4) 463 2500 Fax: (64-4) 463 2501" |
6. příloha XIII se nahrazuje zněním přílohy V tohoto nařízení.
Článek 2
Odchylně od čl. 16 odst. 3 nařízení (ES) č. 2535/2001 končí platnost licencí dnem 30. dubna 2004 v případě: a) dovozů v rámci kvót podle bodů 1 až 4 a 7 až 10 přílohy I.B;
b) dovozů z nových členských států v rámci kvót uvedených v příloze I.A. Článek 3
Odchylně od čl. 24 odst. 2 a čl. 26 odst. 2 se mohou pro rok 2004 pro kvótu číslo 09.4589 vydávat dovozní licence po předložení osvědčení IMA 1, která byla vydána den před počátkem použitelnosti ustanovení uvedených v čl. 1 odst. 1 a 2.
Článek 4 Toto nařízení vstupuje v platnost dnem vyhlášení
Nařízení Rady (ES) č. 57/2004
ze dne 27. října 2003,
kterým se mění rozhodnutí Komise 2002/602/ESUO o uplatňování některých omezení na dovoz některých výrobků z oceli z Ruské federace
RADA EVROPSKÉ UNIE,
s ohledem na Smlouvu o založení Evropského společenství, a zejména na článek 133 této smlouvy,
s ohledem na návrh Komise,
vzhledem k těmto důvodům:
(1) Dohoda o partnerství a spolupráci, kterou se zakládá partnerství mezi Evropskými společenstvími a jejich členskými státy na jedné straně a Ruskou federací na straně druhé [1], vstoupila v platnost dne 1. prosince 1997.
(2) Článek 21 dohody o partnerství a spolupráci stanoví, že obchod s výrobky Evropského společenství uhlí a oceli (dále jen "ESUO") se řídí ustanoveními hlavy III, s výjimkou článku 15 této hlavy, a ustanoveními dohody.
(3) Dne 9. července 2002 ESUO a vláda Ruské federace uzavřely Dohodu o obchodu s některými výrobky z oceli [2], která byla schválena jménem ESUO rozhodnutím Komise 2002/603/ESUO [3].
(4) Použitelnost smlouvy o ESUO skončila dne 23. července 2002. Strany se v souladu s čl. 10 odst. 2 dohody o obchodu s některými výrobky z oceli dohodly, že je třeba, aby byla dohoda prodloužena a aby byly všechna práva a povinnosti po ukončení použitelnosti smlouvy zachovány.
(5) Vláda Ruské federace požádala v souladu s čl. 3 odst. 3 dohody o převedení určité části množstevních limitů nevyužitých v průběhu roku 2002; pro jednotlivé skupiny výrobků byly schváleny tyto převody: 2186980 kg pro SA1, 10802830 kg pro SA1a, 4200000 kg pro SA2, 2505046 kg pro SA3, 0 pro SA4, 272850 kg pro SB1, 4200000 pro SB2 a 11550000 pro SB3.
(6) Vláda Ruské federace požádala v souladu s čl. 3 odst. 4 dohody o převedení 4000 tun ze skupiny výrobků SB2 a 6000 tun ze skupiny výrobků SB3 na skupinu výrobků SA1a.
(7) Strany zahájily konzultace v souladu s dohodnutým zápisem č. 2 výše uvedené dohody a dohodly se, že seznam dotčených výrobků dohody musí být rozšířen, aby zahrnoval rovněž skupiny výrobků SA5 a SA6, na toto rozšíření se vztahuje nová dohoda, kterou se mění předchozí dohoda.
(8) Společenství schválilo uzavření nové dohody, která vstoupila v platnost dnem jejího podpisu [4].
(9) Je nezbytné změnit odpovídajícím způsobem rozhodnutí Komise 2002/602/ESUO o uplatňování některých omezení na dovoz některých výrobků z oceli z Ruské federace [5], aby bylo možné zohlednit žádost o převedení určité části množstevních limitů, žádost o převedení na jinou skupinu výrobků a novou dohodu,
PŘIJALA TOTO NAŘÍZENÍ:
Článek 1
Rozhodnutí 2002/602/ESUO se mění takto:
1. Příloha I se nahrazuje zněním přílohy I tohoto nařízení.
2. Příloha IV se nahrazuje zněním přílohy II tohoto nařízení.
Článek 2
Pro dovozy zboží skupin výrobků SA5 a SA6 do Společenství, které jsou opatřeny kontrolním dokladem [6] vydaným před dnem vstupu tohoto nařízení v platnost, se nevyžaduje dovozní povolení uvedené v rozhodnutí Komise 2002/602/ESUO, zejména v článku 2 tohoto rozhodnutí.
Článek 3
Výrobky skupin výrobků SA5 a SA6 uvedené v příloze I, které pocházejí z Ruské federace a které jsou od 1. ledna 2003 dováženy do Společenství, se započítají do příslušných množstevních limitů stanovených v příloze II pro rok 2003.
Článek 4
Toto nařízení vstupuje v platnost desátým dnem po vyhlášení
Nařízení Komise (ES) č. 592/2004
ze dne 30. března 2004,
kterým se mění nařízení Evropského parlamentu a Rady (ES) č. 998/2003, pokud jde o seznamy zemí a území
(Text s významem pro EHP)
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Evropského parlamentu a Rady (ES) č. 998/2003/ES ze dne 26. května 2003 o veterinárních podmínkách pro neobchodní přesuny zvířat v zájmovém chovu a o změně směrnice Rady 92/65/EHS [1], a zejména na články 10 a 21 uvedeného nařízení,
vzhledem k těmto důvodům:
(1) Nařízení (ES) č. 998/2003 stanoví veterinární podmínky pro neobchodní přesuny zvířat v zájmovém chovu a pravidla pro kontroly těchto přesunů.
(2) Podle nařízení (ES) č. 998/2003 se má před 3. červencem 2004 vypracovat seznam třetích zemí. Aby mohla být třetí země zařazena do uvedeného seznamu, musí prokázat svůj status ohledně vztekliny a to, že vyhovuje některým podmínkám, které se vztahují na oznamování, sledování, veterinární útvary, prevenci a tlumení vztekliny a regulaci očkovacích látek.
(3) Aby se předešlo zbytečnému narušení přesunů zvířat v zájmovém chovu a aby se v případě potřeby dal třetím zemím čas na poskytnutí doplňkových záruk, je třeba vytvořit prozatímní seznam třetích zemí. Tento seznam by měl být založen na údajích, které dal k dispozici Mezinárodní úřad pro nákazy zvířat (OIE – světová organizace pro zdraví zvířat), na výsledcích inspekcí provedených Potravinářským a veterinárním úřadem Komise v dotyčných třetích zemích a na informacích shromážděných členskými státy.
(4) Prozatímní seznam třetích zemí by měl zahrnovat země, které jsou prosté vztekliny, a země, u kterých bylo zjištěno, že riziko proniknutí vztekliny do Společenství následkem přesunů z jejich území není vyšší než riziko spojované s přesuny mezi členskými státy.
(5) Nařízení (ES) č. 998/2003 by se proto mělo odpovídajícím způsobem pozměnit. V zájmu jasnosti by se seznam zemí a území stanovený v uvedeném nařízení měl celý nahradit.
(6) Opatření tohoto nařízení jsou v souladu se stanoviskem Stálého výboru pro potravinový řetězec a zdraví zvířat, PŘIJALA TOTO NAŘÍZENÍ:
Článek 1
Příloha II nařízení (ES) č. 998/2003 se nahrazuje přílohou tohoto nařízení.
Článek 2
Toto nařízení vstupuje v platnost dvacátým dnem po vyhlášení
Nařízení Komise (ES) č. 1891/2004
ze dne 21. října 2004,
kterým se stanoví prováděcí pravidla k nařízení Rady (ES) č. 1383/2003 o zásahu celních orgánů proti zboží podezřelému z porušení některých práv k duševnímu vlastnictví a opatřeních, která mají být přijata vůči zboží, o kterém bylo zjištěno, že tato práva porušilo
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (ES) č. 1383/2003 ze dne 22. července 2003 o zásahu celních orgánů proti zboží podezřelému z porušení některých práv k duševnímu vlastnictví a opatřeních, která mají být přijata vůči zboží, o kterém bylo zjištěno, že tato práva porušilo [1], a zejména na článek 20 uvedeného nařízení,
vzhledem k těmto důvodům:
(1) Nařízení (ES) č. 1383/2003 zavedlo společná pravidla s cílem zakázat výrobu, propuštění do volného oběhu, výstup, vývoz, zpětný vývoz, propuštění do režimu s podmíněným osvobozením do cla, umístění do svobodného celního pásma nebo do svobodného celního skladu u padělků a nedovolených napodobenin a účinně zabránit protiprávnímu obchodu s tímto zbožím, aniž by tím však byla ohrožena svoboda právně dovoleného obchodu.
(2) Protože nařízení (ES) č. 1383/2003 nahrazuje nařízení Rady (ES) č. 3295/94 ze dne 22. prosince 1994, kterým se stanoví opatření týkající se vstupu zboží porušujícího určitá práva duševního vlastnictví na území Společenství a jeho vývozu a zpětného vývozu z tohoto území [2], je vhodné nahradit nařízení Komise (ES) č. 1367/95 [3], kterým byla stanovena prováděcí pravidla k nařízení Rady (ES) č. 3295/94.
(3) Podle různých druhů práva duševního vlastnictví je vhodné vymezit fyzické nebo právnické osoby, které mohou jednat jako zástupce držitele práva nebo jiné osoby oprávněné užívat toto právo.
(4) Je vhodné určit prostředky pro prokázání práva duševního vlastnictví, které jsou vyžadovány v čl. 5 odst. 5 druhém pododstavci nařízení (ES) č. 1383/2003.
(5) Aby byl zajištěn soulad a jednotnost obsahu a formy formulářů žádosti o přijetí opatření a informací uvedených na formulářích žádostí o přijetí opatření, jak jsou vymezeny v čl. 5 odst. 1 a 4 nařízení (ES) č. 1383/2003, je vhodné vytvořit vzor, kterému musí uvedený formulář odpovídat. Rovněž je vhodné upřesnit pravidla pro používání jazyků vztahující se na žádost o přijetí opatření uvedenou v čl. 5 odst. 4 uvedeného nařízení.
(6) Je vhodné upřesnit typ informací, které musí být uvedeny na žádosti o přijetí opatření, aby celní orgány snáze rozlišily zboží, které by mohlo porušovat právo duševního vlastnictví.
(7) Je vhodné vymezit typ prohlášení týkajícího se odpovědnosti držitele práva, které musí být povinně přiloženo k žádosti o přijetí opatření.
(8) Z důvodu právní jistoty je vhodné stanovit počátek lhůt uvedených v článku 13 nařízení (ES) č. 1383/2003.
(9) Aby se umožnilo na jedné straně Komisi sledovat účinné uplatňování postupu stanoveného nařízením (ES) č. 1383/2003, vypracovat v daném okamžiku zprávu uvedenou v článku 23 uvedeného nařízení a pokusit se kvantifikovat a kvalifikovat jevy podvodu a na straně druhé členským státům provést analýzy daných rizik, je vhodné stanovit podmínky výměny informací mezi členskými státy a Komisí.
(10) Je vhodné, aby se toto nařízení použilo od stejného dne jako nařízení (ES) č. 1383/2003.
(11) Opatření stanovená v tomto nařízení jsou v souladu se stanoviskem Výboru pro celní kodex,
PŘIJALA TOTO NAŘÍZENÍ:
Článek 1
Ve smyslu čl. 2 odst. 2 písm. b) nařízení (ES) č. 1383/2003 (dále jen %quot%základní nařízení%quot%) může jednat jako zástupce držitele práva nebo jiné osoby oprávněná užívat toto právo fyzická nebo právnická osoba.
K osobám uvedeným v prvním pododstavci náleží kolektivní správci, jejichž jediným účelem nebo jedním z hlavních účelů je správa autorských práv nebo práv příbuzných, seskupení nebo zástupci, kteří podali žádost o zápis chráněného označení původu nebo chráněného zeměpisného označení, jakož i šlechtitelé.
Článek 2
1. Pokud žádost o přijetí opatření ve smyslu čl. 5 odst. 1 základního nařízení podává sám držitel práva, prokazuje tuto skutečnost podle čl. 5 odst. 5 druhého pododstavce uvedeného nařízení takto:
a) u práv, která jsou zapsána v rejstříku nebo pro něž byla případně podána žádost o zápis, důkazem o zápisu u příslušného úřadu nebo o podání žádosti;
b) u autorských práv, práv příbuzných nebo u práv k průmyslovým vzorům, která nejsou zapsána v rejstříku ani pro ně nebyla podána žádost o zápis, jakýmkoli důkazem osvědčujícím postavení autora nebo původce.
Za důkaz podle prvního pododstavce písm. a) lze pokládat kopii o zapsání do databáze vnitrostátních nebo mezinárodních úřadů.
U chráněných označení původu a chráněných zeměpisných označení musí důkaz uvedený v prvním pododstavci písmenu a) obsahovat navíc důkaz, že držitel práv je producentem nebo seskupením, a důkaz, že označení bylo zapsáno. Tento pododstavec se obdobně použije na vína a alkoholické nápoje.
2. Pokud žádost o přijetí opatření podává jiná osoba oprávněná užívat některé z práv uvedených v čl. 2 odst. 1 základního nařízení, je důkazem kromě důkazů uvedených v odstavci 1 tohoto článku rovněž doklad, na jehož základě je daná osoba oprávněna uvedené právo užívat.
3. Pokud žádost o přijetí opatření podává zástupce držitele práva nebo jiné osoby oprávněné užívat některé z práv uvedených v čl. 2 odst. 2 základního nařízení, předloží kromě důkazů uvedených v odst. 1 tohoto článku také důkaz o svém oprávnění k daným úkonům.
Zástupce uvedený v prvním pododstavci musí předložit prohlášení uvedené v článku 6 základního nařízení podepsané osobami uvedenými v odstavci 1 a 2 tohoto článku nebo doklad, na jehož základě je oprávněn nést veškeré následné náklady celního zásahu jejich jménem podle článku 6 základního nařízení.
Článek 3
1. Dokumenty, na jejichž základě jsou vypracovány žádosti o přijetí opatření uvedené v čl. 5 odst. 1 a 4 základního nařízení, rozhodnutí uvedené v čl. 5 odst. 7 a 8 uvedeného nařízení a prohlášení uvedené v článku 6 uvedeného nařízení, musí odpovídat formulářům obsaženým v přílohách tohoto nařízení.
Formuláře musí být vyplněny na počítači, mechanicky nebo čitelně rukou. V posledně jmenovaném případě musí být vyplněny inkoustem hůlkovým písmem. Bez ohledu na zvolený postup nesmějí obsahovat žádné výmazy, přepisy či jiné změny. Je-li formulář vyplněn pomocí počítače, musí být žadateli k dispozici v počítačové podobě na jedné nebo více internetových stránkách, které jsou přímo přístupné elektronickou cestou. Poté jej lze reprodukovat soukromými prostředky pro tisk.
Jsou-li použity doplňkové listy uvedené v kolonkách 8, 9, 10 a 11 formuláře, na kterém je vypracována žádost o přijetí opatření uvedená v čl. 5 odst. 1, nebo v kolonkách 7, 8, 9 a 10 formuláře, na kterém je vypracována žádost o přijetí opatření uvedená v čl. 5 odst. 4, pokládají se za nedílnou součást formuláře.
2. Formuláře týkající se žádosti uvedené v čl. 5 odst. 4 základního nařízení jsou vytištěny a vyplněny v jednom z úředních jazyků Společenství stanoveném příslušnými orgány členského státu, v němž musí být žádost o přijetí opatření podána, a případně doplněny překlady.
3. Formulář se skládá ze dvou výtisků:
a) výtisku pro členský stát, kde je podána žádost, označeného č. 1;
b) výtisku pro držitele práva označeného č. 2.
Řádně vyplněný a podepsaný formulář spolu s příslušným počtem výpisů z něho, který odpovídá počtu členských států uvedenému v kolonce 6 formuláře, a doklady uvedené v kolonkách 8, 9 a 10 se předloží příslušnému celnímu orgánu a tento orgán ho uchovává minimálně o jeden rok déle, než je předepsaná doba pro uvedený formulář poté, co jej tento orgán přijal.
Pouze v případě, že výpis z rozhodnutí, kterým se vyhovuje žádosti o přijetí opatření, je zaslán jednomu či více přijímajícím členským státům podle čl. 5 odst. 4 základního nařízení, členský stát, který obdrží tento výpis, musí neprodleně vyplnit část %quot%potvrzení o přijetí%quot% s uvedením data přijetí a zaslat kopii tohoto výpisu příslušnému orgánu uvedenému v kolonce 2 formuláře.
Po dobu platnosti žádosti o přijetí opatření Společenství může držitel práva požádat členský stát, v němž byla žádost původně podána, o zásah v novém členském státě, který nebyl předtím uveden. V tomto případě je dobou platnosti nové žádosti doba zbývající do konce platnosti původní žádosti a může být prodloužena za podmínek stanovených pro původní žádost.
Článek 4
Pro účely čl. 5 odst. 6 základního nařízení může orgán pověřený přijetím a zpracováním žádostí o přijetí opatření požádat o údaje o místu výroby nebo produkce, o distribuční síti nebo o jméno držitele licence a jiné informace, aby byla usnadněna technická analýza uvedených produktů.
Článek 5
Je-li žádost o přijetí opatření podána podle čl. 4 odst. 1 základního nařízení před uplynutím lhůty tří pracovních dní, lhůty uvedené v článcích 11 a 13 uvedeného nařízení začínají běžet až dnem následujícím po dni obdržení žádosti o přijetí opatření přijaté celním orgánem určeným k tomuto účelu.
Pokud podle čl. 4 odst. 1 základního nařízení celní orgán uvědomí deklaranta nebo držitele zboží o pozastavení propuštění nebo o zadržení zboží podezřelého z porušení práva duševního vlastnictví, lhůta tří pracovních dní začne běžet pouhým oznámením držiteli práva.
Článek 6
V případě produktů podléhajících rychlé zkáze se zahájí postup pozastavení propuštění nebo zadržení uvedeného zboží přednostně pro zboží, které bylo předtím předmětem podání žádosti o přijetí opatření.
Článek 7
1. V případě použití čl. 11 odst. 2 základního nařízení uvědomí držitel práva celní orgán o tom, že byl zahájen postup s cílem určit, zda došlo z hlediska vnitrostátního práva k porušení práva duševního vlastnictví. Kromě případu potravin podléhajících rychlé zkáze, pokud část lhůty stanovené v čl. 13 odst. 1 prvním pododstavci základního nařízení, která ještě neuběhla, není dostatečná pro požadování zahájení takového postupu, může být tato lhůta prodloužena na základě čl. 13 odst. 1 druhého pododstavce uvedeného nařízení.
2. Pokud bylo dříve povoleno prodloužení lhůty o 10 pracovních dní na základě článku 11 základního nařízení, nemůže být povoleno prodloužení na základě článku 13 uvedeného nařízení.
Článek 8
1. Každý členský stát předá Komisi co nejdříve informace o příslušném celním orgánu, který je pověřen přijímat a vyřizovat žádost držitele práv o přijetí opatření, uvedeném v čl. 5 odst. 2 základního nařízení.
2. Na konci každého kalendářního roku předá každý členský stát Komisi seznam všech písemných žádostí uvedených v čl. 5 odst. 1 a 4 základního nařízení s uvedením jména a kontaktních údajů držitele práv, druhu práva, pro který byla žádost podána, a souhrnného popisu produktu. Žádosti, které nebyly přijaty, musí být rovněž započteny.
3. V měsíci následujícím po skončení každého čtvrtletí předají členské státy Komisi seznam podle druhu produktů, který obsahuje podrobné informace o případech, u nichž bylo pozastaveno propuštění nebo bylo provedeno zadržení. Informace obsahují všechny tyto údaje:
a) jméno držitele práv, popis zboží a, pokud jsou známy, původ zboží, místo, odkud bylo dovezeno, a místo jeho určení, název porušeného práva duševního vlastnictví;
b) množství na kus u zboží, u kterého došlo k pozastavení propuštění nebo zadržení, jeho celní status, druh porušeného práva duševního vlastnictví, použitý způsob přepravy;
c) zda se jedná o nákladní nebo osobní dopravu a zda se jedná o postup zahájený z úřední moci nebo na základě žádosti o přijetí opatření.
4. Členské státy mohou zaslat Komisi informace o skutečné nebo předpokládané hodnotě zboží, u kterého bylo pozastaveno propuštění nebo provedeno zadržení.
5. Na konci každého roku předá Komise všem členským státům informace, které obdržela podle článků 1 až 4.
6. Komise zveřejní seznam útvarů podléhajících celnímu orgánu uvedenému v čl. 5 odst. 2 základního nařízení v řadě C Úředního věstníku Evropské unie.
Článek 9
Žádosti o přijetí opatření podané do 1. července 2004 zůstávají v platnosti až do předepsaného skončení jejich platnosti a nemohou být obnoveny. Musí být však doplněny prohlášením uvedeným v článku 6 základního nařízení, které je obsaženo v přílohách. Na základě tohoto prohlášení se uvolní jistota případně požadovaná v členských státech.
Pokud bylo před 1. červencem 2004 zahájeno řízení před orgánem příslušným k rozhodnutí ve věci a toto řízení nadále pokračuje, jistota se uvolní až po ukončení tohoto řízení.
Článek 10
Nařízení (ES) č. 1367/95 se zrušuje. Odkazy na zrušené nařízení se považují za odkazy na toto nařízení.
Článek 11 Toto nařízení vstupuje v platnost dnem vyhlášení
Nařízení Komise (ES) č. 2140/2004
ze dne 15. prosince 2004,
kterým se stanoví prováděcí pravidla k nařízení (ES) č. 1245/2004, pokud jde o žádosti o licence k rybolovu ve vodách výlučné hospodářské zóny Grónska
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (ES) č. 1245/2004 ze dne 28. června 2004 o uzavření Protokolu o změně čtvrtého protokolu, kterým se stanoví podmínky rybolovu uvedené v Dohodě o rybolovu mezi Evropským hospodářským společenstvím na jedné straně a vládou Dánska a místní vládou Grónska na straně druhé [1], a zejména na čl. 4 druhý pododstavec uvedeného nařízení,
vzhledem k těmto důvodům:
(1) Nařízení (ES) č. 1245/2004 stanoví, že majitelé plavidel Společenství, kteří obdrží licenci pro plavidlo Společenství oprávněné k rybolovu ve vodách výlučné hospodářské zóny Grónska, zaplatí licenční poplatek v souladu s čl. 11 odst. 5 čtvrtého protokolu.
(2) Podle čl. 11 odst. 5 čtvrtého protokolu se technická prováděcí pravidla pro přidělování licencí k rybolovu dohodnou v rámci správního ujednání mezi stranami.
(3) Vláda Grónska a Společenství vedly jednání s cílem stanovit formality spojené s žádostmi o licence a jejich vydáváním a na základě těchto jednání bylo správní ujednání parafováno dne 30. září 2004.
(4) Proto je třeba uplatňovat opatření tohoto správního ujednání.
(5) Opatření tohoto nařízení jsou v souladu se stanoviskem Výboru pro rybolov a akvakulturu, PŘIJALA TOTO NAŘÍZENÍ:
Článek 1
Formality spojené s žádostmi o licence k rybolovu a jejich vydáváním podle článku 4 nařízení (ES) č. 1245/2004 se stanoví správním ujednáním v příloze tohoto nařízení.
Článek 2 Toto nařízení vstupuje v platnost sedmým dnem po vyhlášení
Nařízení Rady (ES) č. 2257/2004
ze dne 20. prosince 2004,
kterým se mění nařízení (EHS) č. 3906/1989, (ES) č. 1267/1999, (ES) č. 1268/1999 a (ES) č. 2666/2000 s ohledem na kandidátský status Chorvatska
RADA EVROPSKÉ UNIE,
s ohledem na Smlouvu o založení Evropského společenství, a zejména na článek 181a odst. 2 této smlouvy,
s ohledem na návrh Komise,
s ohledem na stanovisko Evropského parlamentu,
vzhledem k těmto důvodům:
(1) Evropská rada rozhodla na svém zasedání v Bruselu ve dnech 17. a 18. června 2004, že je Chorvatsko země kandidující na členství, a požádala Komisi, aby připravila předvstupní strategii pro Chorvatsko, včetně nezbytných finančních nástrojů.
(2) Za účelem poskytnutí předvstupní pomoci Chorvatsku je vhodné jej zahrnout jako příjemce podle nařízení Rady (EHS) č. 3906/1989 ze dne 18. prosince 1989 o hospodářské pomoci některým zemím střední a východní Evropy [1] (Phare), nařízení Rady (ES) č. 1267/99 ze dne 21. června 1999 o zřízení nástroje předvstupních strukturálních politik [2] (ISPA) a nařízení Rady č. (ES) 1268/99 ze dne 21. června 1999 o podpoře Společenství pro předvstupní opatření v oblasti zemědělství a rozvoje venkova v kandidátských zemích střední a východní Evropy v předvstupním období [3] (SAPARD).
(3) Dohoda o stabilizaci a přidružení mezi Evropskými společenstvími a jejich členskými státy a Chorvatskou republikou, podepsaná dne 29. října 2001, žádá Chorvatsko v hlavě III, aby aktivně podporovalo regionální spolupráci na západním Balkáně.
(4) Regionálním rozměrem pomoci Společenství zemím západního Balkánu se zvlášť zabývá nařízení Rady (ES) č. 2666/2000 ze dne 5. prosince 2000 o pomoci Albánii, Bosně a Hercegovině, Chorvatsku, Federální republice Jugoslávii a bývalé jugoslávské republice Makedonii [4] (CARDS) s cílem podporovat regionální spolupráci a Chorvatsko by mělo zůstat způsobilé pro projekty a programy s regionálním rozměrem.
(5) Rozhodnutí 2004/648/ES [5] stanoví zásady, priority a podmínky evropského partnerství s Chorvatskem.
(6) Memoranda o porozumění pro rozvoj důležitých regionálních dopravních sítí v jihovýchodní Evropě by mělo usnadnit proces výběru prioritních opatření pro rozvoj panevropské dopravní sítě během předvstupního období.
(7) Vstup nařízení (ES, Euratom) č. 1605/2002 ze dne 25. června 2002, kterým se stanoví finanční nařízení o souhrnném rozpočtu Evropských společenství [6] v platnost vyžaduje některé úpravy uvedených nařízení pro sjednocení terminologie a současné praxe s výše uvedeným nařízením.
(8) I když v tomto nařízení nejsou uvedeny nové členské státy, článek 33 aktu o přistoupení z roku 2003 stanoví použití nařízení (ES) č. 3906/1989 a (ES) č. 1267/1999 pro tyto členské státy během přechodného období.
(9) Komise přijala nařízení (ES) č. 1419/2004 [7] a nařízení (ES) č. 447/2004 [8], která vytvářejí právní základ pro financování opatření podle SAPARD podle závazků, které ještě nebyly ke dni přistoupení ukončeny. Veškerá rozhodnutí Komise, která by mohla být nezbytná do ukončení těchto závazků a která nemohou být založena na dvou výše uvedených nařízeních, mohou být stále založena na nařízení (ES) č. 1268/1999 ve znění platném před změnou uvedeného nařízení tímto nařízením.
(10) Nařízení (EHS) č. 3906/89, (ES) č. 1267/1999, (ES) č. 1268/1999 a (ES) č. 2666/2000 by měla být odpovídajícím způsobem změněna,
PŘIJALA TOTO NAŘÍZENÍ:
Článek 1
Nařízení Rady (EHS) č. 3906/89 se mění takto:
1. Článek 3 se mění takto:
a) odstavec 3 se nahrazuje novým odstavcem, který zní:
"3. U kandidátských zemí, které uzavřely s Evropskou unií přístupové partnerství, se financování na základě programu PHARE zaměří na hlavní priority pro přijetí acquis communautaire, tj. na vytvoření správních a institucionálních kapacit v kandidátských státech a na investice, s výjimkou druhů investic financovaných podle nařízení Rady (ES) č. 1267/1999 ze dne 21. června 1999 o zřízení nástroje předvstupních strukturálních politik [9] a (ES) č. 1268/1999 ze dne 21. června 1999 o podpoře Společenství pro předvstupní opatření v oblasti zemědělství a rozvoje venkova v kandidátských zemích střední a východní Evropy v předvstupním období [10], jsou-li splněny podmínky pro opatření financování podle těchto dvou nařízení. Financování z PHARE lze rovněž využít k financování opatření v oblastech životního prostředí, dopravy i rozvoje zemědělství a venkova, jež tvoří vedlejší, ale nezbytnou součást integrovaných programů průmyslové obnovy nebo regionálního rozvoje.
b) Doplňují se nové odstavce, které znějí:
"4. Pomoc může být použita na pokrytí účasti přijímajících zemí podle tohoto nařízení na spolupráci mezi těmito zeměmi a mezi nimi a členskými státy EU, kdy se může jednat o regionální, přeshraniční a případně nadnárodní spolupráci a spolupráci mezi regiony.
5. Případně může být pomoc rovněž použita na pokrytí účasti přijímající země v regionálních programech podle dalších právních nástrojů."
2. V článku 8 se doplňuje nový pododstavec, který zní:
"Komise může v mezích stanovených v článku 54 nařízení Rady (ES, Euratom) č. 1605/2002 ze dne 25. června 2002, kterým se stanoví finanční nařízení o souhrnném rozpočtu Evropských společenství [11], svěřit úkoly veřejné moci, a zejména úkoly plnění rozpočtu, subjektům uvedeným v čl. 54 odst. 2 uvedeného nařízení. Subjektům vymezeným v čl. 54 odst. 2 písm. c) nařízení (ES, Euratom) č. 1605/2002 mohou být svěřeny úkoly veřejné moci, pokud mají uznávané mezinárodní postavení, vyhovují mezinárodně uznávaným systémům řízení a kontroly a je nad nimi vykonáván dozor orgánem veřejné moci.
3. Seznam v příloze se nahrazuje tímto seznamem:
"Bulharsko
Chorvatsko
Rumunsko".
Článek 2
Nařízení (ES) č. 1267/1999 se mění takto:
1. V článku 1 se odstavec 1 nahrazuje tímto:
"1. Zřizuje se nástroj předstupních strukturálních politik (dále jen "ISPA").
ISPA zajistí pomoc a přispěje k přípravě přistoupení Bulharska, Chorvatska a Rumunska k Evropské unii (dále jen "přijímající země") v oblasti hospodářské a sociální soudržnosti ve vztahu k politikám v oblasti životního prostředí a dopravy v souladu s tímto nařízením."
2. V článku 3 se doplňuje nový pododstavec, který zní:
"3. Bez ohledu na výše uvedené bude pomoc Společenství poskytována Chorvatsku v období let 2005 až 2006."
3. V článku 4 se doplňuje nový pododstavec, který zní:
"Odchylně od první a druhé věty tohoto článku budou přidělené prostředky pro Chorvatsko pro roky 2005 a 2006 podle tohoto nástroje stanoveny Komisí na základě posouzení schopnosti správy přijmout pomoc a investičních potřeb souvisejících s přistoupením této přijímající země."
4. V čl. 9 odst. 1 písm. a) se zrušují slova "od 1. ledna 2000, ale ne později než 1. ledna 2002,".
Článek 3
Nařízení Rady (ES) č. 1268/99 se mění takto:
1. V článku 1 se odstavec 1 nahrazuje tímto:
"1. Toto nařízení stanoví rámec pro podporu Společenství poskytovanou pro trvale udržitelný rozvoj zemědělství a venkova v předvstupním období pro Bulharsko, Chorvatsko a Rumunsko. Nařízení se také nadále používá pro ukončení programů zahájených podle něj v České republice, Estonsku, Maďarsku, Litvě, Lotyšsku, Polsku, Slovensku a Slovinsku před jejich přidružením k Evropské unii."
2. V čl. 4 odst. 2 se doplňuje nový pododstavec, který zní:
"Odchylně od prvního pododstavce se v případě Chorvatska plán vztahuje za stejných podmínek, jaké jsou stanoveny v prvním pododstavci, na období až dva roky počínaje rokem 2005."
3. V čl. 5 odst. 1 se doplňuje nová věta, která zní:
"Nicméně v případě Chorvatska nebude příslušný program předmětem posouzení v polovině programu."
4. Článek 7 se nahrazuje tímto:
a) Odstavec 1 se nahrazuje tímto:
"1. Pomoc Společenství podle tohoto nařízení je poskytována v období od roku 2000 do 2006, s výjimkou pomoci Společenství pro Chorvatsko, která má být poskytována v období od roku 2005 do roku 2006. Roční rozpočtové položky schvaluje rozpočtový orgán v mezích finančních výhledů."
b) V odstavci 3 se doplňuje nový pododstavec, který zní:
"Nicméně v případě Chorvatska se výše ročních finančních prostředků stanoví zvlášť."
5. Článek 11 se nahrazuje tímto:
"Článek 11
Komise přiděluje dostupné zdroje kandidátským zemím pro provádění čl. 7 odst. 2. Do tří měsíců od rozhodnutí, kdy je příslušná země způsobilá pro pomoc podle tohoto nařízení, Komise sdělí této kandidátské zemi své rozhodnutí o orientační výši finančních prostředků pro stávající finanční výhled."
Článek 4
Nařízení (ES) č. 2666/2000 se mění takto:
1. V čl. 1 odst. 1 se doplňuje nová věta, která zní:
"Od roku 2005 je Chorvatsko způsobilé jako přijímající země pouze pro projekty a programy s regionálním rozměrem, jak je stanoveno v čl. 2 odst. 2. Bez ohledu na předcházející větu zůstává Chorvatsko nadále způsobilé pro projekty a programy podle rozhodnutí 1999/311/ES."
2. Článek 7 se mění takto:
a) Odstavec 1 se nahrazuje tímto:
"1. Komise provádí pomoc Společenství v souladu s nařízením Rady (ES) č. 1605/2002 ze dne 25. června 2002, kterým se stanoví finanční nařízení o souhrnném rozpočtu Evropských společenství [12].
b) Vkládá se nový odstavec, který zní:
"2a. Komise může v mezích stanovených v čl. 54 nařízení (ES) č. 1605/2002 svěřit úkoly veřejné moci, a zejména úkoly plnění rozpočtu subjektům uvedeným v čl. 54 odst. 2 uvedeného nařízení. Subjektům vymezeným v čl. 54 odst. 2 písm. c) uvedeného nařízení mohou být svěřeny úkoly veřejné moci, pokud mají uznávané mezinárodní postavení, vyhovují mezinárodně uznávaným systémům řízení a kontroly a je nad nimi vykonáván dozor orgánem veřejné moci."
Článek 5
Odkazuje-li se při provádění předvstupních nástrojů a při provádění nařízení Rady (ES) č. 1266/1999 ze dne 21. června 1999 o koordinaci podpory kandidátským zemím v rámci předvstupní strategie [13] na přístupové partnerství [14] a evropskou dohodu, považuje se tento odkaz v případě Chorvatska za odkaz na evropské partnerství [15] a dohodu o stabilizaci a přidružení.
Článek 6
Toto nařízení vstupuje v platnost třetím dnem po vyhlášení v Úředním věstníku Evropské unie.
Toto nařízení je závazné v celém rozsahu a přímo použitelné ve všech členských státech.
Stanovisko Rady
ze dne 8. března 2005
k aktualizovanému konvergenčnímu programu Slovinska na období 2004 – 2007
(2005/C 177/06)
RADA EVROPSKÉ UNIE,
s ohledem na Smlouvu o založení Evropského společenství,
s ohledem na nařízení Rady (ES) č. 1466/97 ze dne 7. července 1997 o posílení dohledu nad stavy rozpočtů a nad hospodářskými politikami a o posílení koordinace hospodářských politik [1], a zejména na čl. 9 odst. 3 uvedeného nařízení,
s ohledem na doporučení Komise,
po konzultaci s Hospodářským a finančním výborem,
VYDALA TOTO STANOVISKO:
1. Dne 8. března 2005 Rada přezkoumala aktualizovaný konvergenční program Slovinska, který se týká období let 2004 až 2007. Program zčásti splňuje požadavky na údaje podle "souboru pravidel platných pro obsah a formu stabilizačních a konvergenčních programů". Veřejné účty nedodržují plně normy ESA95, jak je patrné z velkého množství "ostatních" příjmů a výdajů vyjádřených jako procentní podíl HDP. Slovinsko se proto žádá o zajištění plného souladu s požadavky na údaje.
2. Na základě informací, které jsou v současnosti k dispozici, se zdá, že makroekonomický scénář tvořící základ programu odráží věrohodné předpoklady růstu. Předpokládá, že reálný růst HDP, odhadovaný na 4,0 % v roce 2004, se bude nadále pohybovat na přibližně stejné úrovni v průběhu zbývajícího programového období. Předpoklady míry inflace se jeví jako dosažitelné, ale rizika zůstávají.
3. Cílem rozpočtové strategie, z níž tento program vychází, je dosáhnout ozdravení veřejných financí s téměř vyrovnaným stavem rozpočtu, nikoli však během tohoto programového období. Program předpokládá postupné snižování schodku veřejných financí v průběhu daného období v souladu s trvalým snižováním míry výdajů jako procentního podílu HDP. Podíl příjmů se po soustavném klesání do roku 2006 oživí koncem programového období vzhledem k čistému kladnému dopadu členství v EU na rozpočet. Podle navrhované cesty k nápravě se schodek v průběhu příštích čtyř let sníží na polovinu a v roce 2007 dosáhne úrovně těsně překračující 1 %. V porovnání s přecházejícím programem současná aktualizace v zásadě potvrzuje plánované úpravy na pozadí mírně příznivějšího makroekonomického scénáře.
4. Rizika spojená s rozpočtovými výhledy uvedenými v programu se jeví jako víceméně vyvážená. Na jedné straně věrohodný makroekonomický scénář podporuje cílové hodnoty schodku. Navíc je na uvážení vlády, zda odmítne požadavky na další výdaje, aby zabezpečila cílovou hodnotu schodku v případě, že by byl ohrožen nepříznivými podmínkami, stejným způsobem jako v roce 2004. Kromě toho může být roční ztráta příjmů z DPH ve výši 0,3 % HDP zahrnutá do rozpočtu na období let 2005 – 2007 nadhodnocena, čímž se předpovědi pro příjmy z daní stávají příliš opatrnými. Na druhé straně by úroveň příjmů z přímých daní mohla být po přijetí daňové reformy nejistá. Výsledek pro rok 2007 lze současně částečně přičíst novému finančnímu výhledu EU na období let 2007 – 2013, který očekává významný nárůst čistých rozpočtových přírůstků z rozpočtu EU. Kromě toho existuje riziko překročení výdajů, zejména pokud jde o výdaje související s důchody, pokud by přezkoumání současného vzorce důchodové indexace, ohlášené na rok 2006, vedlo k uvolnění parametrů.
5. Vzhledem k tomuto posouzení rizik rozpočtová strategie uvedená v programu nemusí poskytovat dostatečnou rezervu proti překročení prahové hodnoty schodku ve výši 3 % HDP při běžných makroekonomických výkyvech, s výjimkou posledního roku programu. Kromě toho není postačující k dosažení střednědobého cíle téměř vyrovnaného stavu rozpočtu podle Paktu o stabilitě a růstu do roku 2007.
6. Hrubý veřejný dluh je poměrně nízký: odhaduje se, že míra zadlužení dosáhla v roce 2004 výše 30,2 % HDP, což je značně pod referenční hodnotou 60 % HDP stanovenou ve Smlouvě, a že do roku 2007 dosáhne výše 29,7 %.
7. Zdá se, že Slovinsku hrozí určité nebezpečí, pokud jde o dlouhodobou udržitelnost veřejných financí, jejichž důležitou součástí jsou předpokládané rozpočtové výdaje související se stárnutím obyvatelstva. Probíhající důchodová reforma má kladný dopad na rozpočet, avšak předpokládaný nárůst výdajů na důchody po roce 2020 zůstává velmi vysoký. Navíc i přes zavedení některých racionalizačních opatření v systému zdravotní péče v roce 2004 by ke zlepšení dlouhodobé udržitelnosti veřejných financí mohla přispět další, významná reforma systému zdravotní péče.
Vzhledem k výše uvedenému hodnocení je Rada toho názoru, že Slovinsko by mělo:
i) využít veškerých příležitostí k urychlení snižování schodku veřejných financí;
ii) provést další opatření vedoucí ke zlepšení dlouhodobé udržitelnosti veřejných financí, včetně reforem důchodového systému a systému zdravotní péče.
Srovnání klíčových makroekonomických a rozpočtových výhledů
Konvergenční program (KP); hospodářské prognózy útvarů Komise z podzimu roku 2004 (KOM)
| 2004 | 2005 | 2006 | 2007 |
Reálný HDP(změna v %) | KP leden 2005 | 4,0 | 3,8 | 3,9 | 4,0 |
KOM říjen 2004 | 4,0 | 3,6 | 3,8 | neuv. |
KP květen 2004 | 3,6 | 3,7 | 3,8 | 3,9 |
Inflace podle HISC(%) | KP leden 2005 | 3,6 | 3,0 | 2,7 | 2,6 |
KOM říjen 2004 | 3,9 | 3,4 | 3,0 | neuv. |
KP květen 2004 | 3,3 | 3,0 | 2,7 | 2,6 |
Saldo veřejných financí(% HDP) | KP leden 2005 | – 2,1 | – 2,1 | – 1,8 | – 1,1 |
KOM říjen 2004 | – 2,3 | – 2,2 | – 1,9 | neuv. |
KP květen 2004 | – 1,9 | – 1,8 | – 1,5 | – 0,9 |
Primární saldo(% HDP) | KP leden 2005 | – 0,3 | – 0,4 | – 0,2 | 0,4 |
KOM říjen 2004 | – 0,3 | – 0,2 | – 0,1 | neuv. |
KP květen 2004 | – 0,3 | – 0,4 | – 0,2 | 0,4 |
Hrubý veřejný dluh(% HDP) | KP leden 2005 | 30,2 | 30,7 | 30,9 | 29,7 |
KOM říjen 2004 | 30,9 | 30,8 | 30,6 | neuv. |
KP květen 2004 | 29,1 | 29,5 | 29,4 | 28,4 |
[1] Úř. věst. L 209, 2.8.1997, s. 1. Dokumenty, na něž se v tomto textu odkazuje, lze nalézt na této internetové stránce:http://europa.eu.int/comm/economy_finance/about/activities/sgp/main_en.htm
--------------------------------------------------
Rozhodnutí Komise
ze dne 14. března 2005,
kterým se mění rozhodnutí 2003/526/ES, pokud jde o opatření pro tlumení klasického moru prasat v Německu, Francii, Lucembursku a na Slovensku
(oznámeno pod číslem K(2005) 600)
(Text s významem pro EHP)
(2005/225/ES)
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na směrnici Rady 90/425/EHS ze dne 26. června 1990 o veterinárních a zootechnických kontrolách v obchodu s některými živými zvířaty a produkty uvnitř Společenství s cílem dotvoření vnitřního trhu [1], a zejména na čl. 10 odst. 4 uvedené směrnice,
vzhledem k těmto důvodům:
(1) V reakci na výskyt ohnisek klasického moru prasat v některých členských státech bylo přijato rozhodnutí Komise 2003/526/ES ze dne 18. července 2003 o ochranných opatřeních proti klasickému moru prasat v Belgii, Francii, Německu a na Slovensku [2]. Uvedené opatření stanoví některá doplňková opatření pro tlumení klasického moru prasat.
(2) Situace co do klasického moru prasat v některých oblastech německé spolkové země Porýní-Falcko, ve francouzském departementu Moselle a v Lucembursku se výrazně zlepšila. Tak je tomu také na územích regionálních veterinárních a potravinových správ Levice, Nitra, Topoľčany, Nové Mesto nad Váhom a v okrese Púchov na Slovensku. Opatření přijatá rozhodnutím 2003/526/ES v souvislosti s těmito oblastmi by se tedy již neměla uplatňovat.
(3) Na základě celkového výskytu klasického moru prasat v ostatních oblastech Německa, Francie a Slovenska je třeba prodloužit platnost rozhodnutí 2003/526/ES.
(4) Rozhodnutí 2003/526/ES by proto mělo být odpovídajícím způsobem pozměněno.
(5) Opatření tohoto rozhodnutí jsou v souladu se stanoviskem Stálého výboru pro potravinový řetězec a zdraví zvířat,
PŘIJALA TOTO ROZHODNUTÍ:
Článek 1
Rozhodnutí 2003/526/ES se mění takto:
1. V článku 11 se datum " 30. dubna 2005" nahrazuje datem " 30. dubna 2006".
2. Příloha se nahrazuje zněním uvedeným v příloze tohoto rozhodnutí.
Článek 2
Toto rozhodnutí je určeno členským státům.
Rozhodnutí Komise
ze dne 14. března 2005,
kterým se mění rozhodnutí 2005/59/ES, pokud jde o oblasti, v nichž se mají provádět plány eradikace klasického moru prasat v populaci divokých prasat a nouzového očkování divokých prasat proti klasickému moru prasat na Slovensku
(oznámeno pod číslem K(2005) 601)
(Pouze slovenské znění je závazné)
(Text s významem pro EHP)
(2005/226/ES)
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na směrnici Rady 2001/89/ES ze dne 23. října 2001 o opatřeních Společenství pro tlumení klasického moru prasat [1], a zejména na čl. 16 odst. 1 a čl. 20 odst. 2 uvedené směrnice,
vzhledem k těmto důvodům:
(1) Rozhodnutí Komise 2005/59/ES ze dne 26. ledna 2005, kterým se schvalují plány eradikace klasického moru prasat v populaci divokých prasat a nouzového očkování těchto prasat na Slovensku [2], bylo přijato v rámci více opatření pro tlumení klasického moru prasat.
(2) Slovenské orgány informovaly Komisi o aktuálním vývoji choroby v populaci divokých prasat. Z informací vyplývá, že klasický mor prasat byl u divokých prasat úspěšně eradikován na území regionálních veterinárních a potravinových správ Levice, Nitra, Topoľčany, Nové Mesto nad Váhom a v okrese Púchov a že schválený plán eradikace již není třeba v uvedených oblastech uplatňovat. Na základě epizootologických informací by však měl být plán očkování rozšířen a mělo by se zavést očkování divokých prasat proti klasickému moru prasat v okresech Ilava, Žiar nad Hronom, Žarnovica a Banská Štiavnica.
(3) Rozhodnutí 2005/59/ES by proto mělo být odpovídajícím způsobem změněno.
(4) Opatření tohoto rozhodnutí jsou v souladu se stanoviskem Stálého výboru pro potravinový řetězec a zdraví zvířat,
PŘIJALA TOTO ROZHODNUTÍ:
Článek 1
Příloha rozhodnutí 2005/59/ES se nahrazuje zněním přílohy tohoto rozhodnutí.
Článek 2
Toto rozhodnutí je určeno pro Slovenskou republiku.
Rozhodnutí Komise
ze dne 29. dubna 2005,
kterým se stanoví odchylka od některých ustanovení nařízení Rady 2000/29/ES, pokud jde o špalky z dubu (Quercus L.) s kůrou původem ze Spojených států amerických
(oznámeno pod číslem K(2005) 1298)
(2005/359/ES)
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na směrnici Rady 2000/29/ES ze dne 8. května 2000 o ochranných opatřeních proti zavlékání organismů škodlivých rostlinám nebo rostlinným produktům do Společenství a proti jejich rozšiřování na území Společenství [1], a zejména na čl. 15 odst. 1 uvedené směrnice,
vzhledem k těmto důvodům:
(1) Podle směrnice 2000/29/ES dubové špalky (Quercus L.) s kůrou původem ze Spojených států amerických nemohou být v zásadě dovážené do Společenství kvůli riziku zavlečení Ceratocystis fagacearum (Bretz) Hunt, která způsobuje vadnutí dubových listů.
(2) Zkušenost ukazuje, že v případě Spojených států amerických může být riziko šíření Ceratocystis fagacearum (Bretz) Hunt vyloučeno použitím určitých opatření.
(3) Jedním z těchto opatření je fumigace. Některé členské státy vyslovily požadavek, aby se dovoz fumigovaných dubových špalků prováděl pouze do stanovených přístavů, které mají k dispozici vhodná zařízení pro manipulaci a kontrolu.
(4) Při dodržení určitých technických podmínek je rovněž možné upustit od fumigace v případě dubového dřeva náležejícího do skupiny dubu bílého. Některé členské státy požádaly o další odchylku umožňující dovoz dubu bílého během určitých měsíců v roce. Tato druhá odchylka by měla být omezena na ty části Společenství, kde potencionální přenašeči Ceratocystis fagacearum (Bretz) Hunt mají sníženou aktivitu nebo jsou neaktivní během zimního období, tj. na oblasti severně od 45o zeměpisné šířky.
(5) Komise zajistí, aby Spojené státy americké zpřístupnily všechny technické údaje nezbytné ke sledování fungování požadovaných ochranných opatření.
(6) Členským státům by proto měla být na omezenou dobu udělena odchylka na dovoz dubových špalků (Quercus L.) s kůrou původem ze Spojených států amerických.
(7) Opatření tohoto rozhodnutí jsou v souladu se stanoviskem Stálého rostlinolékařského výboru,
PŘIJALA TOTO ROZHODNUTÍ:
Článek 1
Stanovením odchylky od čl. 5 odst. 1 směrnice 2000/29/ES a od čl. 13 odst. 1 písm. i) třetího pododstavce uvedené směrnice, co se týče přílohy IV části A kapitoly I bodu 3, jsou členské státy oprávněny s účinkem od 1. ledna 2005 povolovat dovoz dubových špalků (Quercus L.) s kůrou původem ze Spojených států amerických (dále jen "špalky") na své území, pokud splní podmínky podle článků 2 až 7.
Článek 2
1. Aby se na ně mohla vztahovat výjimka, špalky musí být fumigovány a identifikovány v souladu s přílohou I.
2. Členské státy nemusí na fumigované špalky uplatnit požadavky podle čl. 5 odst. 1, pokud jde o mokrou ukládku, čl. 5 odst. 2 a čl. 6 odst. 2.
Článek 3
1. Špalky mohou být vykládány pouze v přístavech uvedených v příloze II.
2. Na žádost zúčastněného členského státu může být seznam přístavů sloužících k vykládce podle přílohy II pozměněn Komisí po konzultaci s ostatními členskými státy.
Článek 4
1. Kontroly požadované podle článku 13 směrnice 2000/29/ES mohou být prováděny pro účely této směrnice speciálně vycvičenými nebo vyškolenými úředníky za asistence odborníků podle článku 21 směrnice 2000/29/ES postupy upravenými v této směrnici, buď v přístavech uvedených na seznamu v příloze II nebo v místě prvního uskladnění podle článku 5.
Pokud se přístav vykládky a první místo uskladnění nacházejí v různých členských státech, mohou se tyto státy dohodnout na místě, kde budou provedeny kontroly, a na výměně informací o příjezdu a skladování zásilek.
2. Kontroly musí obsahovat:
a) ověření každého rostlinolékařského osvědčení;
b) ověření identity, které spočívá v porovnání označení každého špalku a počtu špalků s údaji uvedenými v odpovídajícím rostlinolékařském osvědčení;
c) test barevné reakce po fumigaci podle přílohy III provedený u příslušného počtu špalků nahodile vybraných z každé zásilky.
3. Pokud kontrola neprokáže, že zásilka plně odpovídá požadavkům podle čl. 2 odst. 1, bude celá zásilka odmítnuta a odstraněna z území Společenství.
Komise a příslušné orgány všech ostatních členských států budou neprodleně informovány o všech podrobnostech týkajících se příslušné zásilky.
Článek 5
1. Špalky jsou skladovány pouze na místech, která byla sdělena příslušným orgánům dotyčného členského státu, která byla těmito orgány schválena a která mají vhodné prostory pro mokrou ukládku použitelné v období stanoveném v článku 2.
2. Špalky jsou trvale skladovány v mokré ukládce nejpozději od počátku období rašení dubového porostu v okolí.
3. U okolního dubového porostu provádějí příslušné úřední subjekty ve vhodných intervalech pravidelné prověrky příznaků napadení Ceratocystis fagacearum (Bretz) Hunt.
Pokud dojde k odhalení příznaků, které by mohly být způsobené Ceratocystis fagacearum (Bretz) Hunt, provedou se další úřední testy v souladu s vhodnými metodami, které buď potvrdí, anebo vyloučí přítomnost houby.
Dojde-li k potvrzení přítomnosti Ceratocystis fagacearum (Bretz) Hunt, je zapotřebí o tom neprodleně informovat Komisi.
Článek 6
1. Špalky mohou být upraveny pouze v provozovnách, které byly nahlášeny příslušným úředním subjektům a obdržely od nich schválení.
2. Kůra a jiný odpad vzniklý úpravou je okamžitě na místě zničen.
Článek 7
1. Dříve, než dojde k dovozu, uvědomí dovozce s dostatečným časovým předstihem příslušný úřední subjekt členského státu předpokládaného prvního místa skládky o každé zásilce a předá mu následující informace:
a) množství špalků,
b) země původu,
c) přístav nakládky,
d) přístav nebo přístavy vykládky,
e) místo nebo místa skladování,
f) místo nebo místa, kde dojde k úpravě.
2. Poté, co dovozce uvědomí o zamýšleném dovozu zásilky podle odstavce 1, bude informován ze strany příslušného úředního subjektu ještě před dovozem o podmínkách stanovených v tomto rozhodnutí.
3. Příslušný úřední subjekt dotyčného členského státu předá kopie informací stanovených v odstavci 1 a 2 příslušnému orgánu v přístavu, kde dojde k vyložení.
Článek 8
1. Členské státy mohou osvobodit od fumigace podle čl. 2 odst. 1 špalky druhů Quercus L. ze skupiny dubu bílého, pokud jsou splněny následující podmínky:
a) zásilky obsahují pouze špalky druhů náležejících do skupiny dubu bílého;
b) špalky jsou identifikovány podle přílohy IV;
c) špalky opustí přístavy nakládky nejdříve 15. října a dorazí na místo skládky nejpozději 30. dubna následujícího roku;
d) špalky jsou uskladněny v mokré ukládce;
e) špalky nejsou dováženy do oblastí, které se nacházejí jižně od 45o zeměpisné šířky; Marseille však může sloužit jako přístav pro vykládku, pokud se zajistí, že zásilka bude okamžitě dopravena do oblastí severně od 45o zeměpisné šířky;
f) kontroly podle článku 4 obsahují namísto testu barevné reakce po fumigaci test identifikace zbarvením pro bílý dub podle přílohy IV provedený minimálně u 10 % špalků náhodně vybraných z každé zásilky.
Použitím odchylky od písmene c) může orgán ochrany rostlin v členském státě uskladnění povolit vykládku zásilek a jejich uložení do mokré ukládky po 30. dubnu následujícího roku, jak stanoví uvedené písmeno, pokud jejich doručení do přístavu vykládky bylo zpožděno z nepředvídatelných důvodů.
2. Odstavec 1 se nepoužije na Řecko, Španělsko, Itálii, Kypr, Maltu a Portugalsko.
Článek 9
Členské státy sdělí Komisi a ostatním členským státům znění opatření, která přijmou v rámci oprávnění podle článku 1.
Článek 10
Členské státy, které by měly použít odchylku podle tohoto rozhodnutí o tom uvědomí Komisi do 30. června 2007. Zpráva bude obsahovat podrobnosti o dovezených množstvích.
V případě potřeby se obdobná zpráva zašle do 30. června 2009.
Článek 11
Toto rozhodnutí pozbývá účinnosti dnem 31. prosince 2010.
Článek 12
Toto rozhodnutí je určeno členským státům.
Rozhodnutí Komise
ze dne 18. května 2005,
kterým se po páté mění rozhodnutí 2004/122/ES o některých ochranných opatřeních proti influenze ptáků v Severní Koreji
(oznámeno pod číslem K(2005) 1451)
(Text s významem pro EHP)
(2005/390/ES)
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na směrnici Rady 91/496/EHS ze dne 15. července 1991, kterou se stanoví zásady organizace veterinárních kontrol zvířat dovážených do Společenství ze třetích zemí a kterou se mění směrnice 89/662/EHS, 90/425/EHS a 90/675/EHS [1], a zejména na čl. 18 odst. 7 uvedené směrnice,
s ohledem na směrnici Rady 97/78/ES ze dne 18. prosince 1997, kterou se stanoví základní pravidla pro veterinární kontroly produktů ze třetích zemí dovážených do Společenství [2], a zejména na čl. 22 odst. 6 uvedené směrnice,
vzhledem k těmto důvodům:
(1) Rozhodnutí Komise 2000/666/ES ze dne 16. října 2000 o veterinárních podmínkách a veterinárních osvědčeních pro dovoz ptactva kromě drůbeže a o karanténních podmínkách [3] stanoví, že členské státy mají povolit dovoz ptáků ze třetích zemí uvedených na seznamu členů Mezinárodního úřadu pro nákazy zvířat (OIE) a že tito ptáci musí být podrobeni při vstupu do Společenství karanténě a testování.
(2) Korejská lidově demokratická republika (Severní Korea) potvrdila výskyt ohniska influenzy ptáků na svém území. Severní Korea je členem OIE, takže členské státy musejí podle rozhodnutí 2000/666/ES akceptovat dovoz ptáků z uvedené země. S přihlédnutím k možným vážným důsledkům v souvislosti s konkrétním kmenem viru influenzy ptáků, který se vyskytuje v ostatních oblastech Asie, je třeba jako preventivní opatření pozastavit dovoz uvedených ptáků ze Severní Koreje.
(3) Podle nařízení Evropského parlamentu a Rady (ES) č. 1774/2002 ze dne 3. října 2002 o hygienických pravidlech pro vedlejší produkty živočišného původu, které nejsou určeny pro lidskou spotřebu [4], je povolen dovoz nezpracovaného peří a nezpracovaných částí peří s původem ze Severní Koreje. Vzhledem k současné nákazové situaci v Severní Koreji je třeba tento dovoz pozastavit.
(4) V reakci na ohniska influenzy ptáků v několika asijských zemích bylo přijato rozhodnutí Komise 2004/122/ES ze dne 6. února 2004 o některých ochranných opatřeních proti influenze ptáků v některých asijských zemích [5]. Článek 4 uvedeného rozhodnutí stanoví, že členské státy mají pozastavit dovoz nezpracovaného peří a nezpracovaných částí peří a živých ptáků kromě drůbeže ze třetích zemí ve smyslu rozhodnutí 2000/666/ES. V zájmu ochrany zdraví zvířat a veřejného zdraví by měla být Severní Korea doplněna ke třetím zemím uvedeným v článku 4 rozhodnutí 2004/122/ES.
(5) Rozhodnutí 2004/122/ES by mělo být odpovídajícím způsobem pozměněno.
(6) Opatření stanovená tímto rozhodnutím jsou v souladu se stanoviskem Stálého výboru pro potravinový řetězec a zdraví zvířat,
PŘIJALA TOTO ROZHODNUTÍ:
Článek 1
Čl. 4 odst. 1 rozhodnutí 2004/122/ES se nahrazuje tímto:
"1. Členské státy pozastaví dovoz z Kambodže, Číny včetně Hongkongu, Indonésie, Laosu, Malajsie, Severní Koreje, Pákistánu, Thajska a Vietnamu:
- nezpracovaného peří a nezpracovaných částí peří a
- "jiných živých ptáků než drůbeže" ve smyslu rozhodnutí 2000/666/ES včetně ptáků doprovázených jejich majiteli (ptáků v zájmovém chovu)."
Článek 2
Členské státy změní opatření, která uplatňují na dovoz, aby byla v souladu s tímto rozhodnutím, a tato opatření neprodleně vhodným způsobem zveřejní. Neprodleně o nich uvědomí Komisi.
Článek 3
Toto rozhodnutí je určeno členským státům.
Rozhodnutí Komise
ze dne 9. června 2005,
kterým se mění rozhodnutí 2005/393/ES, pokud jde o odchylky ze zákazu opuštění uzavřených pásem zvířaty uvnitř členského státu
(oznámeno pod číslem K(2005) 1689)
(Text s významem pro EHP)
(2005/434/ES)
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na směrnici Rady 2000/75/ES ze dne 20. listopadu 2000, kterou se stanoví zvláštní ustanovení týkající se tlumení a eradikace katarální horečky ovcí [1], a zejména na čl. 9 odst. 1 písm. c) a na třetí odstavec článku 19 uvedené směrnice,
vzhledem k těmto důvodům:
(1) Směrnice 2000/75/ES stanoví pravidla a opatření pro tlumení katarální horečky ovcí uvnitř Společenství, včetně vymezení ochranných pásem a pásem dozoru a zákazu, aby zvířata tato pásma opouštěla.
(2) Rozhodnutí Komise 2005/393/ES [2] vymezuje zeměpisné oblasti, ve kterých členské státy zřídí ochranná pásma a pásma dozoru ("uzavřená pásma") vzhledem ke katarální horečce ovcí. Stanoví také podmínky pro přiznávání odchylek ze zákazu některých přesunů zvířat, jejich spermatu, vajíček a embryí stanovených směrnicí 2000/75/ES ("zákaz opuštění").
(3) Po provedení očkovacího programu ve stádech došlo k omezení oběhu viru na takovou úroveň, že pohyb mladých zvířat z uzavřených pásem do hospodářství mimo toto pásmo, v němž jsou vektory pod kontrolou, by se měl považovat za přijatelné riziko.
(4) Dne 14. března 2005 předložila pracovní skupina Komise pro Zákoník o zdraví suchozemských zvířat Mezinárodního úřadu pro nákazy zvířat (OIE) zprávu o různých aspektech předpisů, které by se měly používat pro přesuny zvířat, pokud jde o katarální horečku ovcí.
(5) Pracovní skupina dospěla k závěru, že viremie trvající déle než 60 dní by neměla představovat pro přesuny živých zvířat významné riziko, a že následkem toho by měla být zvířata chráněná před útokem vektorů trvajícím déle než 60 dní považována za bezpečná.
(6) Pracovní skupina dále dospěla k závěru, že vzhledem k tomu, že maximální délka období sérokonverze po infikování je 28 dnů, je zvíře bezpečné, bylo-li chráněno před útokem vektorů po období delší než 28 dnů a při jediné příležitosti po tomto období 28 dnů byly jeho testy sérologicky negativní.
(7) Pracovní skupina dospěla rovněž k závěru, že vzhledem k tomu, že virologický test je vždy pozitivní sedm dnů po infikaci, je tedy zvíře bezpečné, bylo-li chráněno před útokem vektorů déle než sedm dnů a byl-li jeden jeho test po tomto období sedmi dnů virologicky negativní.
(8) Rozhodnutí 2005/393/ES by proto mělo být odpovídajícím způsobem změněno.
(9) Opatření tohoto rozhodnutí jsou v souladu se stanoviskem Stálého výboru pro potravinový řetězec a zdraví zvířat,
PŘIJALA TOTO ROZHODNUTÍ:
Článek 1
Změny rozhodnutí 2005/393/ES
Rozhodnutí 2005/393/ES se mění takto:
1. V článku 3 se odstavec 2 nahrazuje tímto:
"2. Pro vnitrostátní přesuny podle odstavce 1 uděluje příslušný orgán odchylku ze zákazu opuštění, pokud:
a) zvířata pocházejí ze stáda očkovaného podle očkovacího programu přijatého příslušným orgánem a
b) zvířata:
i) byla více než 30 dnů a méně než jeden rok před datem přesunu očkována proti sérotypu (sérotypům), u něhož je zjištěna nebo se nevylučuje přítomnost v epizootologicky relevantní oblasti původu nebo
ii) v okamžiku přesunu jsou mladší než dva měsíce a jsou určena pro hospodářství na výkrm, přičemž toto hospodářství musí být chráněno proti útokům vektorů a musí být příslušným orgánem pro účely výkrmu registrováno."
2. Část A přílohy II se nahrazuje tímto:
"A. Živá zvířata musejí být chráněna před napadením pakomárky druhu Culicoides:
1. alespoň 60 dní před přesunem nebo
2. alespoň 28 dnů před přesunem a během této doby byla podrobena sérologickému testu na protilátky proti skupině viru katarální horečky ovcí (BTV), jako je kompetitivní test ELISA nebo test AGID na katarální horečku ovcí s negativním výsledkem, přičemž tento test se provádí na vzorcích alespoň 28 dnů po začátku ochranného období před útokem vektorů nebo
3. alespoň 7 dnů před přesunem a během této doby podrobena virusizolačnímu testu na BTV nebo testu polymerázové řetězové reakce s negativními výsledky, přičemž test musí být proveden na krevních vzorcích odebraných nejméně sedm dnů po začátku ochranného období před útokem vektorů a
4. při přepravě na místo naložení."
Článek 2
Použitelnost
Toto rozhodnutí se použije ode dne 4. července 2005.
Článek 3
Určení
Toto rozhodnutí je určeno členským státům.
Rozhodnutí Komise
ze dne 16. září 2005,
kterým se mění dodatek přílohy XIV aktu o přistoupení z roku 2003, pokud jde o některá zařízení na Slovensku působící v odvětví masa
(oznámeno pod číslem K(2005) 3451)
(Text s významem pro EHP)
(2005/661/ES)
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na akt o přistoupení České republiky, Estonska, Kypru, Lotyšska, Litvy, Maďarska, Malty, Polska, Slovinska a Slovenska [1], a zejména na přílohu XIV kapitolu 5 oddíl B písm. d) tohoto aktu,
vzhledem k těmto důvodům:
(1) Příloha XIV kapitola 5 oddíl B písm. a) aktu o přistoupení z roku 2003 stanoví, že strukturální opatření podle přílohy I směrnice Rady 64/433/EHS ze dne 26. června 1964 o hygienických podmínkách produkce čerstvého masa a jeho uvádění na trh [2] a podle příloh A a B směrnice Rady 77/99/EHS ze dne 21. prosince 1976 o hygienických otázkách obchodu s masnými výrobky ve Společenství [3] se do 31. prosince 2006 neuplatňují na zařízení na Slovensku uvedená v dodatku [4] přílohy XIV aktu o přistoupení s výhradou určitých podmínek.
(2) Dodatek přílohy XIV aktu o přistoupení z roku 2003 byl změněn rozhodnutími Komise 2004/463/ES [5] a 2005/189/ES [6].
(3) Podle úředního prohlášení slovenského příslušného orgánu dokončila tři zařízení pro produkci masa potřebné úpravy a jsou nyní plně v souladu s právními předpisy Společenství. Uvedená zařízení by proto měla být vymazána ze seznamu zařízení, na něž se vztahují přechodná opatření.
(4) Jedno zařízení na seznamu zařízení, na něž se vztahují přechodná opatření, vyvinulo značné úsilí, aby dosáhlo souladu se strukturálními požadavky stanovenými právními předpisy Společenství. Přesto toto zařízení nemůže kvůli výjimečným technickým překážkám dokončit potřebné úpravy v předepsané lhůtě. Proto by tomuto zařízení měl být na dokončení potřebných úprav poskytnut další čas.
(5) Dodatek přílohy XIV aktu o přistoupení z roku 2003 by proto měl být odpovídajícím způsobem změněn. V zájmu jasnosti a přehlednosti by měl být nahrazen.
(6) Stálý výbor pro potravinový řetězec a zdraví zvířat byl informován o opatřeních stanovených tímto rozhodnutím,
PŘIJALA TOTO ROZHODNUTÍ:
Článek 1
Dodatek přílohy XIV aktu o přistoupení z roku 2003 se nahrazuje zněním uvedeným v příloze tohoto rozhodnutí.
Článek 2
Toto rozhodnutí je určeno členským státům.
Rozhodnutí Komise
ze dne 20. října 2005,
kterým se mění rozhodnutí 2005/693/ES o některých ochranných opatřeních proti influenze ptáků v Rusku
(oznámeno pod číslem K(2005) 4176)
(Text s významem pro EHP)
(2005/740/ES)
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na směrnici Rady 91/496/EHS ze dne 15. července 1991, kterou se stanoví zásady organizace veterinárních kontrol zvířat dovážených do Společenství ze třetích zemí a kterou se mění směrnice 89/662/EHS, 90/425/EHS a 90/675/EHS [1], a zejména na čl. 18 odst. 1 a 6 uvedené směrnice,
s ohledem na směrnici Rady 97/78/ES ze dne 18. prosince 1997, kterou se stanoví základní pravidla pro veterinární kontroly produktů ze třetích zemí dovážených do Společenství [2], a zejména na čl. 22 odst. 1 a 5 uvedené směrnice,
vzhledem k těmto důvodům:
(1) Influenza ptáků je infekční virová choroba drůbeže a ptáků, která je příčinou úmrtnosti a poruch, jež mohou rychle nabýt epizootických rozměrů, a tím představovat vážné nebezpečí pro zdraví zvířat a lidí a prudce snížit výnosnost chovu drůbeže.
(2) Po výskytech influenzy ptáků v Rusku bylo přijato rozhodnutí Komise 2005/693/ES ze dne 6. října 2005 o některých ochranných opatřeních proti influenze ptáků v Rusku [3]. Uvedené rozhodnutí pozastavuje z Ruska dovoz ptáků kromě drůbeže.
(3) Rozhodnutí 2005/693/ES navíc pozastavuje dovoz nezpracovaného peří a nezpracovaných částí peří z regionů v Rusku uvedených na seznamu v příloze I uvedeného rozhodnutí. Dovoz nezpracovaného peří a nezpracovaných částí peří je však stále za určitých podmínek povolen z těch regionů v Rusku, které v příloze I uvedeného rozhodnutí uvedeny nejsou, a to včetně regionů západně od pohoří Ural, v nichž ke dni přijetí rozhodnutí 2005/693/ES k výskytu influenzy nedošlo.
(4) Dne 19. října 2005 informovalo Rusko Komisi o tom, že k výskytu influenzy ptáků došlo v Tule v centrálním federálním okruhu Ruska, což je oblast, v níž dříve žádný výskyt hlášen nebyl a ze které lze stále dovážet nezpracované peří a nezpracované části peří v souladu s rozhodnutím 2005/693/ES.
(5) V souvislosti s nedávnými výskyty vysoce patogenní influenzy ptáků způsobované virem influenzy typu A podtypu H5N1 v Turecku, Rumunsku a Rusku je z nepřímých důkazů a údajů molekulární epizootologie téměř jasné, že virus influenzy ptáků byl do těchto třetích zemí zanesen stěhovavými ptáky ze střední Asie. To rovněž naznačuje zpráva z nedávné mise v Rusku provedené Světovou organizací pro zdraví zvířat (O.I.E.) zveřejněná dne 14. října 2005.
(6) Dovoz nezpracovaného peří a nezpracovaných částí peří do Společenství by proto měl být zakázán z těch ruských regionů, v nichž v nedávné době došlo k výskytu influenzy ptáků nebo které jsou v mimořádném ohrožení na základě současných znalostí o tažných trasách stěhovavých ptáků z oblastí střední Asie a Sibiře, v nichž byla tato choroba zaznamenána.
(7) Příloha I rozhodnutí Komise 2005/693/ES by proto měla být odpovídajícím způsobem změněna.
(8) Opatření stanovená tímto rozhodnutím jsou v souladu se stanoviskem Stálého výboru pro potravinový řetězec a zdraví zvířat,
PŘIJALA TOTO ROZHODNUTÍ:
Článek 1
V příloze I rozhodnutí 2005/693/ES se vkládají nové body 4, 5, 6 a 7, které zní:
"4. Centrální federální okruh
Zahrnuje tyto subjekty Ruské federace: Belgorodská oblast, Brjanská oblast, Ivanovská oblast, Kalužská oblast, Kostromská oblast, Kurská oblast, Lipecká oblast, Moskva (federální město), Moskevská oblast, Orlovská oblast, Rjazanská oblast, Smolenská oblast, Tambovská oblast, Tverská oblast, Tulská oblast, Vladimirská oblast, Voroněžská oblast, Jaroslavská oblast.
5. Jižní federální okruh
Zahrnuje tyto subjekty Ruské federace: Adygejská republika, Astrachanská oblast, Čečenská republika, Dagestánská republika, Ingušská republika, Kabardinsko-balkarská republika, Kalmycká republika, Karačajevsko-čerkeská republika, Krasnodarský kraj, Severoosetská republika – Alanie, Stavropolský kraj, Rostovská oblast a Volgogradská oblast.
6. Severozápadní federální okruh
Zahrnuje tyto subjekty Ruské federace: Archangelská oblast, Republika Komi, Novgorodská oblast, Pskovská oblast, Vologodská oblast.
7. Povolžský federální okruh
Zahrnuje tyto subjekty Ruské federace: Baškirská republika, Čuvašská republika, Kirovská oblast, Marijská republika, Mordvinská republika, Nižegorodská oblast, Orenburgská oblast, oblast Penza, Permská oblast, Permjacký autonomní okruh, Samarská oblast, Saratovská oblast, Tatarská republika, Udmurdská republika, Uljanovská oblast.".
Článek 2
Toto rozhodnutí je určeno členským státům.
Rozhodnutí Komise
ze dne 19. října 2005,
kterým se členským státům umožňuje prodloužit dočasná povolení udělená pro nové účinné látky boscalid, indoxakarb, spinosad a jaderný polyedrický virus můry Spodoptera exigua
(oznámeno pod číslem K(2005) 4002)
(Text s významem pro EHP)
(2005/743/ES)
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na směrnici Rady 91/414/EHS ze dne 15. července 1991 o uvádění přípravků na ochranu rostlin na trh [1], a zejména na čl. 8 odst. 1 čtvrtý pododstavec uvedené směrnice,
vzhledem k těmto důvodům:
(1) V souladu s čl. 6 odst. 2 směrnice 91/414/EHS obdrželo v dubnu 2001 Německo od společnosti BASF AG žádost o zařazení účinné látky boscalid (dřívější název: nikobifen) do přílohy I směrnice 91/414/EHS. Rozhodnutím 2002/268/ES [2] bylo potvrzeno, že předložená dokumentace je úplná a v zásadě vyhovuje požadavkům na údaje a informace stanoveným v přílohách II a III uvedené směrnice.
(2) V říjnu 1997 obdrželo Nizozemsko od společnosti DuPont de Nemours žádost ohledně látky indoxakarb (dřívější název: DPX-KN128). Rozhodnutím Komise 98/398/ES [3] bylo potvrzeno, že předložená dokumentace je úplná a v zásadě vyhovuje požadavkům na údaje a informace stanoveným v přílohách II a III uvedené směrnice.
(3) V červenci 1999 obdrželo Nizozemsko od společnosti Dow Agrosciences žádost ohledně látky spinosad. Rozhodnutím Komise 2000/210/ES [4] bylo potvrzeno, že předložená dokumentace je úplná a v zásadě vyhovuje požadavkům na údaje a informace stanoveným v přílohách II a III uvedené směrnice.
(4) V červenci 1996 obdrželo Nizozemsko od společnosti Biosys žádost ohledně jaderného polyedrického viru můry Spodoptera exigua. Rozhodnutím Komise 97/865/ES [5] bylo potvrzeno, že předložená dokumentace je úplná a v zásadě vyhovuje požadavkům na údaje a informace stanoveným v přílohách II a III uvedené směrnice.
(5) Potvrzení úplnosti dokumentací bylo nezbytné k tomu, aby mohlo být provedeno jejich podrobné zkoumání, a k tomu, aby bylo členským státům umožněno udělit až na dobu tří let dočasná povolení přípravků na ochranu rostlin obsahujících dotyčné účinné látky při dodržení podmínek stanovených v čl. 8 odst. 1 směrnice 91/414/EHS, a zejména podmínky týkající se podrobného hodnocení účinné látky a přípravku na ochranu rostlin s ohledem na požadavky stanovené uvedenou směrnicí.
(6) Účinky těchto účinných látek na lidské zdraví a na životní prostředí byly posouzeny v souladu s čl. 6 odst. 2 a 4 směrnice 91/414/EHS pro použití navržená příslušnými žadateli. Členské státy zpravodajové předložily Komisi návrhy hodnotících zpráv dne 22. listopadu 2002 (boscalid), 7. února 2000 (indoxakarb), 5. března 2001 (spinosad) a 19. listopadu 1999 (jaderný polyedrický virus můry Spodoptera exigua).
(7) Po předložení návrhů hodnotících zpráv členskými státy zpravodaji bylo nutno vyžádat od žadatelů další informace a nechat členské státy zpravodaje tyto informace přezkoumat a předložit jejich hodnocení. Proto dosud probíhá zkoumání dokumentací a hodnocení nebude možné dokončit v časovém rámci stanoveném směrnicí 91/414/EHS.
(8) Vzhledem k tomu, že při hodnocení dosud nebyl zjištěn žádný důvod k bezprostředním obavám, měla by být členským státům v souladu s článkem 8 směrnice 91/414/EHS dána možnost prodloužit na dobu 24 měsíců dočasná povolení udělená pro přípravky na ochranu rostlin obsahující dotyčné účinné látky, aby mohlo pokračovat zkoumání dokumentací. Očekává se, že hodnocení a proces rozhodování o možném zařazení každé z dotyčných účinných látek do přílohy I bude dokončen do 24 měsíců.
(9) Opatření tohoto rozhodnutí jsou v souladu se stanoviskem Stálého výboru pro potravinový řetězec a zdraví zvířat,
PŘIJALA TOTO ROZHODNUTÍ:
Článek 1
Členské státy mohou prodloužit dočasná povolení přípravků na ochranu rostlin obsahujících boscalid, indoxakarb, spinosad nebo jaderný polyedrický virus můry Spodoptera exigua na období nepřesahující 24 měsíců ode dne přijetí tohoto rozhodnutí.
Článek 2
Toto rozhodnutí je určeno členským státům.
Rozhodnutí Komise
ze dne 8. prosince 2005,
kterým se povoluje odchylka požadovaná Nizozemskem podle směrnice Rady 91/676/EHS o ochraně vod před znečištěním dusičnany ze zemědělských zdrojů
(oznámeno pod číslem K(2005) 4778)
(Pouze nizozemské znění je závazné)
(2005/880/ES)
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na směrnici Rady 91/676/EHS ze dne 12. prosince 1991 o ochraně vod před znečištěním dusičnany ze zemědělských zdrojů [1], a zejména na bod 2 písm. b) přílohy III uvedené směrnice,
vzhledem k těmto důvodům:
(1) Pokud se množství statkových hnojiv, které členský stát zamýšlí použít na hektar za rok, liší od množství stanoveného v úvodních větách odstavce 2 přílohy III a odst. 2 písm. a) přílohy III směrnice 91/676/EHS, musí být určeno tak, aby neohrozilo dosažení cílů uvedených v článku 1 této směrnice, a musí být zdůvodněno na základě objektivních kritérií, jakými jsou v tomto případě např. dlouhá vegetační období a plodiny s vysokou spotřebou dusíku.
(2) Dne 8. dubna 2005 předložilo Nizozemsko Komisi žádost o odchylku podle odst. 2 písm. b) přílohy III směrnice 91/676/EHS.
(3) Požadovaná odchylka se týká záměru Nizozemska povolit použití 250 kg dusíku ze statkových hnojiv na hektar a za rok v zemědělských podnicích s nejméně 70 % podílem travinných porostů. Žádost o odchylku se v Nizozemsku týká přibližně 25000 zemědělských podniků a přibližně 900000 hektarů půdy.
(4) Nizozemsko přijalo právní předpisy, které provádějí směrnici 91/676/EHS a které se zároveň vztahují na požadovanou odchylku.
(5) Nizozemské právní předpisy, které provádějí směrnici 91/676/EHS, obsahují normy pro použití dusíku i fosfátu. Prostřednictvím norem týkajících se fosfátů by mělo být do roku 2015 dosaženo rovnováhy ve hnojení fosfáty.
(6) Problematiku nadbytku živin ze statkových a minerálních hnojiv řešilo Nizozemsko několika nástroji politiky a v období 1992–2002 snížilo chovy skotu o 17 %, prasat o 14 %, ovcí a koz o 21 %. V období 1985–2002 se ve statkových hnojivech snížilo množství dusíku o 29 % a množství fosforu o 34 %. V období 1992–2002 se nadbytek dusíku snížil o 25 % a nadbytek fosforu o 37 %.
(7) Údaje o jakosti vody vykazují sestupný trend koncentrace dusičnanů v podzemních vodách a koncentrace živin (včetně fosforu) v povrchových vodách.
(8) Z technické a vědecké dokumentace předložené v oznámení Nizozemska vyplývá, že při navrhovaném množství 250 kg dusíku ze statkových hnojiv na hektar a za rok v zemědělských podnicích s nejméně 70 % podílem travinných porostů lze v podmínkách optimálního řízení dosáhnout ve vodě ve všech půdních typech stupně 11,3 mg/l N (čemuž odpovídá 50 mg/l NO3), jakož i takřka nulového nadbytku fosforu.
(9) Z předložené technické a vědecké dokumentace dále vyplývá, že navrhované množství 250 kg dusíku ze statkových hnojiv na hektar a za rok v zemědělských podnicích s nejméně 70 % podílem travinných porostů je zdůvodněno na základě objektivních kritérií, jakými jsou např. dlouhé vegetační období a plodiny s vysokou spotřebou dusíku.
(10) Komise proto zastává názor, že množství statkových hnojiv požadované Nizozemskem neohrozí dosažení cílů směrnice 91/676/EHS, budou-li splněny určité přísné podmínky.
(11) K těmto podmínkám patří vypracování plánů hnojení pro jednotlivé zemědělské podniky, vedení záznamů o postupech hnojení v podobě evidence hnojení, periodické analýzy půdy, pokryv zelení po kukuřici v zimě, zvláštní pravidla týkající se zaorání trávy, zákaz používat statková hnojiva před zaoráním trávy a úprava hnojení s ohledem na přínos luštěnin. Tyto podmínky by měly zajistit hnojení, jež bude odpovídat nárokům plodin, jakož i zmírnění a zamezení úniku dusíku do vody.
(12) Aby se zabránilo tomu, že povolení požadované odchylky povede k intenzifikaci, měly by příslušné orgány zajistit, aby v souladu s akčním programem, který má Nizozemsko provést, nepřesáhla produkce statkových hnojiv s ohledem na množství dusíku i fosforu úroveň z roku 2002.
(13) Požadovaná odchylka by proto měla být schválena.
(14) Toto rozhodnutí by mělo být použitelné v souvislosti s akčním programem Nizozemska na období 2006 až 2009.
(15) Opatření stanovená tímto rozhodnutím jsou v souladu se stanoviskem Výboru pro dusičnany zřízeného podle článku 9 směrnice 91/676/EHS,
PŘIJALA TOTO ROZHODNUTÍ:
Článek 1
Odchylka požadovaná Nizozemskem dopisem ze dne 8. dubna 2005 za účelem povolení vyššího množství statkových hnojiv, než uvádějí úvodní věty a písm. a) odst. 2 přílohy III směrnice 91/676/EHS, se uděluje za podmínek stanovených v tomto rozhodnutí.
Článek 2
Definice
Pro účely tohoto rozhodnutí platí následující definice:
a) %quot%zemědělskými podniky s travinnými porosty%quot% se rozumí podnik, v němž tvoří tráva více než 70 % plošné výměry vhodné pro použití statkových hnojiv;
b) %quot%pasoucími se hospodářskými zvířaty%quot% se rozumí skot (s výjimkou jatečných telat), ovce, kozy a koně, osly, jelenovití a vodní buvoli;
c) %quot%zemědělskou půdou%quot% se rozumí plošná výměra, kterou má zemědělec v nájmu nebo ve správě na základě jiné jednotlivé písemné smlouvy a za jejíž správu nese přímou odpovědnost;
d) %quot%travou%quot% se rozumí trvalé nebo dočasné travinné porosty, přičemž za dočasné se rozumí doba kratší čtyř let.
Článek 3
Oblast působnosti
Toto rozhodnutí se použije individuálně a za podmínek pro zemědělské podniky s travinnými porosty uvedenými v článcích 4, 5 a 6.
Článek 4
Každoroční žádost o povolení a závazek
1. Zemědělci, kteří chtějí odchylky využívat, každoročně předloží příslušným orgánům žádost o její povolení.
2. Spolu s každoroční žádostí uvedenou v odstavci 1 se písemně zaváží k plnění podmínek stanovených v článcích 5 a 6.
3. Příslušné orgány zajistí, aby byly všechny žádosti o povolení odchylky a evidence hnojení předloženy ke správní kontrole. Pokud kontrola žádostí uvedených v odstavci 1, kterou provádějí vnitrostátní orgány, prokáže nesplnění podmínek uvedených v článcích 5 a 6, je o tom žadatel vyrozuměn. V takovémto případě se žádost považuje za zamítnutou.
Článek 5
Použití statkových a jiných hnojiv
1. Množství statkových hnojiv z pásajících se hospodářských zvířat, které je každoročně vpraveno do půdy v zemědělských podnicích s travinnými porosty, včetně množství vpraveného samotnými zvířaty, nepřekročí množství hnojiv obsahující 250 kg dusíku na hektar za podmínek stanovených v odstavcích 2–7.
2. Celkový přísun dusíku odpovídá nárokům dotyčné plodiny na živiny i zásobování z půdy.
3. Pro každý zemědělský podnik se vede plán hnojení, jenž u zemědělské půdy popisuje střídání plodin i plánované použití statkových, dusíkatých a fosfátových hnojiv. Tento plán se v zemědělském podniku zpřístupní nejpozději do 1. února. Plán hnojení obsahuje následující údaje:
a) počet hospodářských zvířat, popis systému ustájení a uskladnění, včetně dostupných skladovacích kapacit pro statková hnojiva;
b) výpočet množství dusíku i fosforu vyprodukovaného ze statkových hnojiv v zemědělském podniku (po odečtení ztrát při ustájení a skladování);
c) nástin střídání plodin a plošnou výměru každé plodiny, včetně situačního náčrtu uvádějícího umístění jednotlivých polí;
d) předpokládané nároky plodin na dusík a fosfor;
e) množství a druh statkových hnojiv, jež jsou dodávána smluvním partnerům a nejsou použita na zemědělské půdě;
f) množství dovezených statkových hnojiv, která jsou použita na zemědělské půdě;
g) výpočet podílu mineralizace organické hmoty, luštěnin, atmosférické depozice a množství dusíku v půdě v období, kdy ho začne plodina významnou měrou využívat;
h) použití dusíku a fosforu ze statkových hnojiv na každém pozemku (parcely zemědělského podniku homogenní z hlediska plodin i půdního typu);
i) použití dusíku a fosforu z chemických a jiných hnojiv na každém pozemku;
j) výpočet k posouzení souladu s normami ohledně použití dusíku a fosforu.
Tyto plány se aktualizují nejpozději sedm dní po provedení jakékoli změny v zemědělských postupech, aby se zajistil soulad plánů a skutečných zemědělských postupů.
4. Každý zemědělský podnik povede evidenci hnojení. Příslušnému orgánu se evidence předkládá za každý kalendářní rok. Obsahuje následující údaje:
a) plochy zemědělských plodin;
b) počet a druh hospodářských zvířat;
c) produkci statkových hnojiv na zvíře;
d) množství hnojiv dovezených zemědělským podnikem;
e) množství statkových hnojiv vyvezených ze zemědělského podniku a jejich odběratele.
5. Každý zemědělský podnik, který využívá jednotlivé odchylky, souhlasí s tím, že u něho může být provedena kontrola používání i evidence hnojení.
6. V každém zemědělském podniku, který využívá jednotlivé odchylky, se nejméně jednou za čtyři roky provedou periodické analýzy koncentrace dusíku a fosforu v půdě, a to v každé oblasti zemědělského podniku, jež je homogenní z hlediska střídání plodin a vlastností půdy.
Po orbě travinných porostů se pro každou homogenní oblast zemědělského podniku provede analýza koncentrace dusíku z hlediska minerálního dusíku a parametrů k určení podílu dusíku na mineralizaci organické hmoty.
U analýz uvedených v prvním a druhém pododstavci se požaduje nejméně jedna analýza na 5 hektarů půdy.
7. Před osevem travou na podzim se nesmí statková hnojiva rozmetávat.
Článek 6
Pokryv půdy
1. Na 70 nebo více procentech plošné výměry vhodné pro použití statkových hnojiv se v zemědělských podnicích vyseje tráva. Zemědělci, kteří využívají jednotlivé odchylky, provedou následující opatření: a) na písčité nebo sprašové půdě se po kukuřici v průběhu zimy pěstuje tráva nebo jiné plodiny, aby se výrazně snížil potenciál vyplavování;
b) orba pokryvných meziplodin se neprovádí před 1. únorem, aby se zajistil stálý rostlinný pokryv orné půdy, čímž by jednak vznikla náhrada za úniky dusičnanů do podorniční vrstvy půdy na podzim a rovněž by se omezily úniky v zimě;
c) orba trávy se na písčitých a sprašových půdách provádí na jaře;
d) bezprostředně po zaorání trávy následuje osev plodinami s vysokou spotřebou dusíku; hnojení vychází z analýzy půdy týkající se minerálního dusíku a jiných parametrů, které slouží jako ukazatele odhadu uvolňování dusíku při mineralizaci organické hmoty v půdě;
e) zahrnuje-li střídání plodin luštěniny nebo jiné plodiny, které vážou atmosférický dusík, je použití hnojiv odpovídajícím způsobem sníženo.
2. Odchylně od písmena c) se na podzim povoluje orba pro výsadbu květinových cibulí.
Článek 7
Opatření k produkci statkových hnojiv
Vnitrostátní orgány zajistí, aby z hlediska množství dusíku a fosforu nepřesáhla produkce statkových hnojiv úroveň z roku 2002.
Článek 8
Monitorování
1. Příslušný orgán vypracuje a každoročně aktualizuje mapy zachycující procentuální podíl zemědělských podniků s travinnými porosty, hospodářských zvířat a zemědělské půdy, na které se v každé obci vztahuje jednotlivá odchylka.
Tyto mapy se každoročně předkládají Komisi, přičemž poprvé se předloží ve druhém čtvrtletí roku 2006.
2. Dojde k vytvoření monitorovací sítě pro odběr vzorků z půdní vody, z vodních toků a z mělkých podzemních vod, jež bude udržována pro oblasti monitorování, na něž se vztahuje odchylka.
Uvedená monitorovací síť, k níž přísluší nejméně 300 zemědělských podniků využívajících jednotlivých odchylek, je reprezentativní pro každý typ půdy (jílovité, rašelinné, písčité a písčitosprašové půdy), postupy hnojení a střídání plodin. Skladba monitorovací sítě se během období použitelnosti tohoto rozhodnutí nemění.
3. Šetření a průběžné rozbory živin poskytnou údaje o místním využívání půdy, střídání plodin a zemědělských postupech v podnicích, které využívají jednotlivých odchylek. Tyto údaje se mohou použít pro modelové výpočty rozsahu vyplavování dusičnanů a úniku fosforu z polí, na kterých se použije na hektar a za rok až 250 kg dusíku obsaženého ve statkových hnojivech z pásajících se hospodářských zvířat.
4. Mělké podzemní vody, půdní voda, drenážní voda a vodní toky poskytnou v zemědělských podnicích příslušejících k monitorovací síti údaje o koncentraci dusičnanů ve vodě, která opouští kořenovou zónu a vtéká do systému podzemních a povrchových vod.
5. Zvýšené monitorování vody se zaměří na zemědělská povodí v písčitých půdách.
Článek 9
Kontroly
1. Příslušný vnitrostátní orgán provede správní kontroly ve všech zemědělských podnicích, které využívají jednotlivé odchylky, aby posoudil, zda je dodržováno maximální množství 250 kg dusíku na rok a hektar ze statkových hnojiv z pásajících se hospodářských zvířat, jakož i normy ohledně celkových množství pro použití dusíku a fosforu a podmínky využívání půdy.
2. Na základě analýzy rizik, výsledků kontrol z předchozích let a výsledků všeobecných namátkových kontrol právních předpisů provádějících směrnici 91/676/EHS se vypracuje program inspekcí.
Na nejméně 5 % zemědělských podniků, které využívají jednotlivé odchylky, se zaměří zvláštní inspekce týkající se využívání půdy, počtu hospodářských zvířat a produkce statkových hnojiv.
V nejméně 3 % zemědělských podniků se s ohledem na podmínky uvedené v článcích 5 a 6 provedou inspekce v terénu.
Článek 10
Podávání zpráv
1. Příslušný orgán předloží každoročně Komisi výsledky monitorování spolu se stručnou zprávou o postupech hodnocení (kontroly v zemědělských podnicích, včetně informací o nevyhovujících podnicích na základě výsledků správních inspekcí a inspekcí v terénu) a o vývoji jakosti vody (na základě monitorování vyplavování z kořenové zóny, monitorování jakosti povrchových/podzemních vod a modelových výpočtů).
První zpráva se předá do března 2007 a v následujících letech každoročně do března 2008, 2009 a 2010.
2. Zpráva obsahuje kromě údajů uvedených v odstavci 1 rovněž tyto informace:
a) údaje o hnojení ve všech zemědělských podnicích, které využívají jednotlivé odchylky;
b) trendy v počtu hospodářských zvířat pro jednotlivé kategorie hospodářských zvířat v Nizozemsku a v zemědělských podnicích, jimž byla udělena odchylka;
c) trendy ve vnitrostátní produkci statkových hnojiv co do množství dusíku a fosfátu;
d) přehled výsledků kontrol na vnitrostátní úrovni týkající se koeficientů exkrece u hnoje prasat a drůbeže.
3. K takto dosaženým výsledkům Komise přihlédne, pokud jde o případné nové žádosti orgánů Nizozemska o povolení odchylky.
4. Příslušný orgán každoročně vypracuje a předloží Komisi zprávu o hnojení a výnosu pro různé půdní typy a plodiny, aby tak poskytl údaje o správě zemědělských podniků s travinnými porosty, na něž se vztahuje odchylka, jakož i o dosažené úrovni optimalizace řízení.
Článek 11
Použití
Toto rozhodnutí se použije ode dne 1. ledna 2006.
Jeho použitelnost skončí dnem 31. prosince 2009.
Článek 12
Toto rozhodnutí je určeno Nizozemskému království.
Směrnice Komise 2005/30/ES
ze dne 22. dubna 2005,
kterou se z důvodu přizpůsobení technickému pokroku mění směrnice Evropského parlamentu a Rady 97/24/ES a 2002/24/ES týkající se schvalování typu dvoukolových a tříkolových motorových vozidel
(Text s významem pro EHP)
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na směrnici Evropského parlamentu a Rady 97/24/ES ze dne 17. června 1997 o některých konstrukčních částech a vlastnostech dvoukolových a tříkolových motorových vozidel [1], a zejména na článek 7 uvedené směrnice,
s ohledem na směrnici Evropského parlamentu a Rady 2002/24/ES ze dne 18. března 2002 o schvalování typu dvoukolových a tříkolových motorových vozidel, kterou se zrušuje směrnice Rady 92/61/EHS [2], a zejména na článek 17 uvedené směrnice,
vzhledem k těmto důvodům:
(1) Směrnice 97/24/ES je jednou ze zvláštních směrnic pro účely postupu ES schvalování typu stanoveného směrnicí 2002/24/ES.
(2) Měla by se zavést technická opatření pro schvalování typu náhradních katalyzátorů jako samostatných technických celků, aby se zajistily vhodné emisní vlastnosti. Měla by se zavést opatření, která by v členských státech podpořila provádění pomocí označování náhradních katalyzátorů a jejich obalů.
(3) Měl by být aktualizován kód schválení typu pro Maltu a Kypr v příloze V směrnice 2002/24/ES.
(4) Směrnice 97/24/ES a 2002/24/ES by proto měly být odpovídajícím způsobem změněny.
(5) Opatření této směrnice jsou v souladu se stanoviskem Výboru pro přizpůsobování technickému pokroku,
PŘIJALA TUTO SMĚRNICI:
Článek 1
Znění příloh směrnice 97/24/ES se mění v souladu s přílohou I této směrnice.
Článek 2
Přílohy II a V směrnice 2002/24/ES se mění v souladu s přílohou II této směrnice.
Článek 3
1. Pokud jde o nové náhradní katalyzátory určené k montáži do vozidel, pro která bylo uděleno schválení typu podle směrnice 97/24/ES, s účinkem od 18. května 2006 členské státy:
a) neodmítnou udělení ES schválení typu podle čl. 4 odst. 1 směrnice 2002/24/ES;
b) nezakáží jejich prodej nebo instalaci ve vozidle.
2. Pokud jde o nové náhradní katalyzátory, které nevyhovují směrnici 97/24/ES ve znění této směrnice, s účinkem od 18. května 2006 již členské státy neudělí ES schválení typu podle čl. 4 odst. 1 směrnice 2002/24/ES z důvodů týkajících se opatření proti znečišťování ovzduší, přípustné hladiny akustického tlaku nebo opatření proti neoprávněným úpravám.
Článek 4
1. Členské státy do 17. května 2006 přijmou a zveřejní právní a správní předpisy nezbytné pro dosažení souladu s touto směrnicí. Neprodleně sdělí Komisi znění těchto předpisů a srovnávací tabulku mezi uvedenými předpisy a touto směrnicí.
Členské státy budou tyto předpisy používat od 18. května 2006.
Tyto předpisy přijaté členskými státy musí obsahovat odkaz na tuto směrnici nebo musí být takový odkaz učiněn při jejich úředním vyhlášení. Způsob odkazu si stanoví členské státy.
2. Členské státy sdělí Komisi znění hlavních ustanovení vnitrostátních právních předpisů, které přijmou v oblasti působnosti této směrnice.
Článek 5
Tato směrnice vstupuje v platnost dvacátým dnem po vyhlášení
Směrnice Evropského parlamentu a Rady 2005/65/ES
ze dne 26. října 2005
o zvýšení zabezpečení přístavů
(Text s významem pro EHP)
EVROPSKÝ PARLAMENT A RADA EVROPSKÉ UNIE,
s ohledem na Smlouvu o založení Evropského společenství a zejména na čl. 80 odst. 2 této smlouvy,
s ohledem na návrh Komise,
s ohledem na stanovisko Evropského hospodářského a sociálního výboru [1],
s ohledem na stanovisko Výboru regionů [2],
v souladu s postupem stanoveným v článku 251 Smlouvy [3],
vzhledem k těmto důvodům:
(1) Případy ohrožení bezpečnosti v důsledku terorismu patří mezi největší hrozby ideálům demokracie, svobody a míru, které jsou samou podstatou Evropské unie.
(2) Lidé, infrastruktura a zařízení v přístavech by měli být chráněni proti případům ohrožení bezpečnosti a jejich zničujícím účinkům. Taková ochrana by měla být ku prospěchu uživatelům dopravy, ekonomiky a společnosti jako celku.
(3) Dne 31. března 2004 přijaly Evropský parlament a Rada nařízení (ES) č. 725/2004 o zvýšení bezpečnosti lodí a přístavních zařízení [4]. Opatření pro ochranu bezpečnosti námořní dopravy uložená uvedeným nařízením tvoří pouze část opatření nezbytných k dosažení přiměřené úrovně zabezpečení celých námořních dopravních řetězců. Rozsah uvedeného nařízení je omezen na bezpečnostní opatření na lodích a na bezprostřední okolí, kde probíhá součinnost mezi lodí a přístavem.
(4) K dosažení co nejvyšší ochrany námořního průmyslu a přístavů by měla být zavedena opatření pro bezpečnost přístavů, vztahující se na každý přístav v rámci hranic vymezených dotčenými členskými státy a tím zajišťující, že bezpečnostní opatření přijatá podle nařízení (ES) č. 725/2004 těží ze zvýšeného zabezpečení v oblastech přístavní činnosti. Tato opatření by se měla vztahovat na všechny přístavy, ve kterých se nachází jedno nebo více přístavních zařízení, na něž se vztahuje nařízení (ES) č. 725/2004.
(5) Bezpečnostního cíle této směrnice by mělo být dosaženo přijetím vhodných opatření, aniž jsou dotčena pravidla členských států v oblasti vnitrostátní bezpečnosti a opatření, která mohou být přijata na základě hlavy VI Smlouvy o Evropské unii.
(6) Členské státy by měly vycházet z podrobného hodnocení zabezpečení, aby mohly stanovit přesné hranice oblasti významné z hlediska zabezpečení přístavu a různá opatření, která jsou nezbytná k zajištění odpovídajícího zabezpečení přístavu. Tato opatření by se měla lišit v závislosti na stanoveném stupni zabezpečení a odrážet rozdíly v rizikovém charakteru různých podoblastí přístavu.
(7) Členské státy by měly schválit plány zabezpečení přístavu, které by začleňovaly závěry hodnocení zabezpečení přístavu. Účinnost bezpečnostních opatření také vyžaduje jasné rozdělení úkolů mezi všemi zúčastněnými stranami, jakož i pravidelná cvičení. Toto jasné rozdělení úkolů a zaznamenávání postupů při cvičení v plánu zabezpečení přístavu významně přispívá ke zvýšení účinnosti preventivních a nápravných opatření pro zabezpečení přístavu.
(8) Lodě typu ro-ro jsou zvláště zranitelné případy ohrožení bezpečnosti, zejména pokud dopravují cestující i náklad. Na základě hodnocení rizik by měla být přijata přiměřená opatření pro zajištění toho, aby osobní a nákladní automobily určené k přepravě na lodi typu ro-ro na domácích a mezinárodních linkách nezpůsobovaly ohrožení lodi, cestujících a posádky nebo nákladu. Opatření by měla být přijata způsobem, který co nejméně narušuje plynulost provozu.
(9) Členské státy by měly mít možnost zřizovat výbory pro bezpečnost přístavu, pověřené poskytováním praktického poradenství v přístavech, na něž se vztahuje tato směrnice.
(10) Členské státy by měly zajistit, že odpovědnosti za zabezpečení přístavu jsou jasně uznány všemi zúčastněnými stranami. Členské státy by měly sledovat dodržování bezpečnostních pravidel a pro všechny své přístavy jasně stanovit odpovědný orgán, schvalovat pro své přístavy veškerá hodnocení a plány zabezpečení, stanovovat a případně sdělovat stupně zabezpečení a zajišťovat, že opatření jsou dobře sdělována, prováděna a koordinována.
(11) Členské státy by měly schvalovat hodnocení a plány a sledovat jejich provádění ve svých přístavech. Za účelem co nejmenšího narušení chodu přístavů a co nejnižší správní zátěže inspekčních orgánů by se dohled Komise nad prováděním této směrnice měl uskutečňovat společně s inspekcemi podle čl. 9 odst. 4 nařízení (ES) č. 725/2004.
(12) Členské státy by měly zajistit, že kontaktní místo převezme úlohu styčného bodu pro zabezpečení přístavů mezi Komisí a členskými státy. Měly by Komisi informovat, na které přístavy se na základě provedených hodnocení zabezpečení tato směrnice vztahuje.
(13) Účinné a standardní provádění opatření v rámci této bezpečnostní politiky vyvolává důležité otázky, pokud jde o jeho financování. Financování dodatečných bezpečnostních opatření by nemělo narušovat hospodářskou soutěž. Do 30. června 2006 by Komise měla předložit Evropskému parlamentu a Radě závěry studie o nákladech souvisejících s opatřeními přijatými podle této směrnice, v nichž se věnuje zejména způsobu sdílení financování mezi veřejnými orgány, správami přístavů a hospodářskými subjekty.
(14) Tato směrnice dodržuje základní práva a ctí zásady uznávané zejména Listinou základních práv Evropské unie.
(15) Opatření nezbytná k provedení této směrnice by měla být přijata podle rozhodnutí Rady 1999/468/ES ze dne 28. června 1999 o postupech pro výkon prováděcích pravomocí svěřených Komisi [5].
(16) Měl by být vymezen postup pro úpravy této směrnice za účelem zohlednění vývoje v mezinárodních nástrojích a za účelem úprav nebo doplnění prováděcích ustanovení příloh této směrnice s ohledem na zkušenosti, aniž by se rozšiřovala oblast působnosti této směrnice.
(17) Jelikož cílů této směrnice, totiž vyváženého zavedení vhodných opatření v oblasti politiky námořní dopravy a přístavů, nemůže být uspokojivě dosaženo na úrovni členských států a může jich být s ohledem na evropský rozměr této směrnice lépe dosaženo na úrovni Společenství, může Společenství přijmout opatření v souladu se zásadou subsidiarity stanovenou v článku 5 Smlouvy. V souladu se zásadou proporcionality stanovenou v uvedeném článku nepřekračuje tato směrnice rámec toho, co je pro dosažení uvedených cílů nezbytné.
(18) Jelikož se tato směrnice týká námořních přístavů, neměly by se povinnosti v ní obsažené vztahovat na Českou republiku, Lucembursko, Maďarsko, Rakousko a Slovensko,
PŘIJALY TUTO SMĚRNICI:
Článek 1
Předmět
1. Hlavním cílem této směrnice je zavedení opatření Společenství pro zvýšení zabezpečení přístavů vzhledem k hrozbám výskytu případů ohrožení bezpečnosti. Tato směrnice rovněž zajišťuje, že bezpečnostní opatření přijatá při uplatňování nařízení (ES) č. 725/2004 těží ze zvýšeného zabezpečení přístavů.
2. Opatření uvedená v odstavci 1 se skládají ze:
a) společných základních pravidel pro opatření v oblasti zabezpečení přístavů;
b) mechanismu pro provádění těchto pravidel;
c) vhodných mechanismů pro kontrolu dodržování těchto pravidel.
Článek 2
Oblast působnosti
1. Tato směrnice stanoví bezpečnostní opatření, která mají být v přístavech dodržována. Členské státy mohou použít ustanovení této směrnice na oblasti související s přístavy.
2. Opatření stanovená touto směrnicí se použijí na všechny přístavy na území členského státu, v nichž se nachází jedno nebo více přístavních zařízení, na které se vztahuje schválený bezpečnostní plán přístavních zařízení podle nařízení (ES) č. 725/2004. Tato směrnice se nevztahuje na vojenská zařízení v přístavech.
3. Členské státy vymezí pro každý přístav hranice přístavu pro účely této směrnice, přičemž odpovídajícím způsobem zohlední informace vyplývající z hodnocení zabezpečení přístavu.
4. Jestliže byly členským státem vymezeny hranice přístavního zařízení ve smyslu nařízení (ES) č. 725/2004 tak, že ve skutečnosti zahrnují přístav, mají příslušná ustanovení nařízení (ES) č. 725/2004 přednost před ustanoveními této směrnice.
Článek 3
Definice
Pro účely této směrnice se rozumí:
1. "přístavem" každá přesně stanovená oblast s pevninskou a mořskou částí, s hranicemi vymezenými členským státem, v němž se přístav nachází, obsahující objekty a zařízení určené k usnadnění operací obchodní námořní dopravy;
2. "součinností mezi lodí a přístavem" přímé a bezprostřední interakce způsobené jednáním, které vzniká v důsledku pohybu osob, zboží nebo při poskytování přístavních služeb směrem k lodi nebo směrem z lodi;
3. "přístavním zařízením" místo, kde dochází k součinnosti mezi lodí a přístavem: zahrnuje oblasti jako kotviště, čekací nábřeží a přístupové cesty od moře;
4. "kontaktním místem pro zabezpečení přístavů" subjekt určený každým členským státem, aby sloužil Komisi a jiným členským státům jako kontaktní místo a usnadňoval a vyhodnocoval provádění opatření pro zabezpečení přístavů stanovených touto směrnicí a informoval o něm;
5. "bezpečnostním orgánem přístavu" orgán odpovědný za otázky zabezpečení v daném přístavu.
Článek 4
Koordinace s opatřeními přijatými při uplatňování nařízení (ES) č. 725/2004
Členské státy zajistí, aby opatření pro zabezpečení přístavů zavedená touto směrnicí byla úzce koordinována s opatřeními přijatými při uplatňování nařízení (ES) č. 725/2004.
Článek 5
Bezpečnostní orgán přístavu
1. Členské státy určí bezpečnostní orgán přístavu pro každý přístav, na který se vztahuje tato směrnice. Bezpečnostní orgán přístavu lze určit pro více než jeden přístav.
2. Bezpečnostní orgán přístavu odpovídá za přípravu a provádění plánů zabezpečení přístavu, které vycházejí z výsledků hodnocení zabezpečení přístavu.
3. Členské státy mohou bezpečnostním orgánem přístavu určit "orgán příslušný pro bezpečnost námořní dopravy" podle nařízení (ES) č. 725/2004.
Článek 6
Hodnocení zabezpečení přístavu
1. Členské státy zajistí, že se pro přístavy, na které se vztahuje tato směrnice, provede hodnocení zabezpečení přístavu. Tato hodnocení řádným způsobem zohlední zvláštnosti různých částí přístavu a považuje-li to příslušný orgán členského státu za vhodné, rovněž jeho přilehlých oblastí, pokud tyto oblasti mají vliv na zabezpečení přístavu, a vezmou v úvahu hodnocení pro přístavní zařízení v rámci jejich hranic, provedené podle nařízení (ES) č. 725/2004.
2. Každé hodnocení zabezpečení přístavu se provede alespoň s přihlédnutím k podrobným požadavkům uvedeným v příloze I.
Hodnocení zabezpečení přístavu může být provedeno uznanou bezpečnostní organizací podle článku 11.
4. Hodnocení zabezpečení přístavu schvaluje dotyčný členský stát.
Článek 7
Plán zabezpečení přístavu
1. Členské státy zajistí, aby na základě výsledků hodnocení zabezpečení přístavu byly vytvořeny, udržovány a aktualizovány plány zabezpečení přístavu. Plány zabezpečení přístavu odpovídajícím způsobem reagují na zvláštnosti různých částí přístavu a začleňují plány zabezpečení přístavních zařízení v rámci jejich hranic podle nařízení (ES) č. 725/2004.
2. Plány zabezpečení přístavu určí pro každý z rozdílných stupňů zabezpečení podle článku 8:
a) postupy, které se mají dodržovat;
b) opatření, které je třeba přijmout;
c) činnosti, které se mají provést.
3. Každý plán zabezpečení přístavu zohledňuje alespoň podrobné požadavky uvedené v příloze II. Je-li to vhodné, obsahuje plán zabezpečení přístavu v potřebném rozsahu především bezpečnostní opatření, která se týkají cestujících a vozidel připravených k nalodění či naložení na námořní plavidla přepravující cestující a vozidla. V případě mezinárodní námořní dopravy dotčené členské státy při hodnocení zabezpečení spolupracují.
4. Plány zabezpečení přístavu mohou být vypracovány uznanou bezpečnostní organizací podle článku 11.
5. Plány zabezpečení přístavu schvaluje před jejich provedením dotyčný členský stát.
6. Členské státy zajistí dohled nad prováděním plánů zabezpečení přístavu. Tento dohled je koordinován s ostatními kontrolními činnostmi prováděnými v přístavu.
7. Členské státy musí zajistit provádění odpovídajících cvičení s ohledem na základní požadavky na bezpečnostní výcvik, uvedené v příloze III.
Článek 8
Stupně zabezpečení
1. Členské státy zavedou systém stupňů zabezpečení pro přístavy nebo části přístavů.
2. Stanoví se 3 stupně zabezpečení podle nařízení (ES) č. 725/2004:
- "stupněm zabezpečení 1" je stupeň, na kterém musí být neustále dodržována příslušná minimální ochranná bezpečnostní opatření;
- "stupněm zabezpečení 2" je stupeň, na kterém musí být dodržována příslušná dodatečná ochranná bezpečnostní opatření, a to po dobu trvání zvýšeného rizika výskytu bezpečnostní události;
- "stupněm zabezpečení 3" je stupeň, na kterém musí být dodržována další zvláštní ochranná bezpečnostní opatření, a to po omezenou dobu, kdy je vznik bezpečnostní události pravděpodobný nebo bezprostřední, ačkoli není nutné znát konkrétní cíl.
3. Členské státy určí užívané stupně zabezpečení pro každý přístav nebo část přístavu. V závislosti na výsledku hodnocení zabezpečení přístavu může členský stát stanovit, že pro každý stupeň zabezpečení mají být v různých částech přístavu provedena různá bezpečnostní opatření.
4. Členské státy sdělí příslušné osobě nebo osobám platný stupeň zabezpečení pro každý přístav nebo část přístavu a jakékoli jejich změny.
Článek 9
Bezpečnostní technik přístavu
1. Pro každý přístav schválí dotyčný členský stát bezpečnostního technika přístavu. Je-li to možné, má každý přístav svého bezpečnostního technika přístavu, případně může mít společného bezpečnostního technika.
2. Bezpečnostní technici přístavu plní úlohu kontaktního bodu pro otázky zabezpečení přístavu.
3. Pokud bezpečnostní technik přístavu není zároveň bezpečnostním technikem přístavního zařízení podle nařízení (ES) č. 725/2004, musí být mezi nimi zajištěna úzká spolupráce.
Článek 10
Přezkumy
1. Členské státy zajistí případný přezkum hodnocení zabezpečení přístavu a plánů zabezpečení přístavu. Přezkum se provádí alespoň jednou za pět let.
2. Rozsah přezkumu je uveden v článku 6 nebo případně v článku 7.
Článek 11
Uznaná bezpečnostní organizace
Členské státy mohou pro účely této směrnice jmenovat uznané bezpečnostní organizace. Uznané bezpečnostní organizace musí splňovat podmínky stanovené v příloze IV.
Článek 12
Kontaktní místo pro zabezpečení přístavů
Členské státy jmenují pro otázky související se zabezpečením přístavů kontaktní místo. Členské státy mohou pro otázky související se zabezpečením přístavů určit kontaktní místo jmenované podle nařízení (ES) č. 725/2004. Kontaktní místo pro zabezpečení přístavů předá Komisi seznam přístavů, na které se vztahuje tato směrnice, a informuje ji o jakýchkoli změnách v tomto seznamu.
Článek 13
Provádění a kontrola shody
1. Členské státy vytvoří systém zajišťující odpovídající a pravidelný dohled nad plány zabezpečení přístavů a jejich prováděním.
2. Komise ve spolupráci s kontaktními místy uvedenými v článku 12 sleduje provádění této směrnice členskými státy.
3. Toto sledování provádí společně s inspekcemi podle čl. 9 odst. 4 nařízení (ES) č. 725/2004.
Článek 14
Úpravy
Přílohy I až IV mohou být změněny postupem podle čl. 15 odst. 2, aniž by se však rozšířila oblast působnosti této směrnice.
Článek 15
Postup projednávání ve výboru
1. Komisi je nápomocen výbor zřízený nařízením (ES) č. 725/2004.
2. Odkazuje-li se na tento odstavec, použijí se články 5 a 7 rozhodnutí 1999/468/ES s ohledem na článek 8 zmíněného rozhodnutí.
Doba uvedená v čl. 5 odst. 6 rozhodnutí 1999/468/ES je jeden měsíc.
3. Výbor přijme svůj jednací řád.
Článek 16
Důvěrnost a šíření informací
1. Při uplatňování této směrnice přijímá Komise, v souladu s rozhodnutím 2001/844/ES, ESUO, Euratom [6], vhodná opatření k ochraně utajených informací, ke kterým má přístup nebo které jí byly sděleny členskými státy.
Členské státy přijmou rovnocenná opatření v souladu s vnitrostátními právními předpisy.
2. Každá osoba, která vykonává bezpečnostní inspekce nebo zpracovává utajené informace, které se vztahují k této směrnici, musí mít prověrku pro příslušný stupeň utajení od členského státu, jehož je státním příslušníkem.
Článek 17
Sankce
Členské státy zajistí zavedení účinných, přiměřených a odrazujících sankcí za porušení vnitrostátních předpisů přijatých podle této směrnice.
Článek 18
Provedení
1. Členské státy přijmou právní a správní předpisy nezbytné pro dosažení souladu s touto směrnicí do června 2007. Neprodleně o nich uvědomí Komisi.
Tyto předpisy přijaté členskými státy musejí obsahovat odkaz na tuto směrnici nebo musí být takový odkaz učiněn při jejich úředním vyhlášení. Způsob odkazu si stanoví členské státy.
2. Členské státy sdělí Komisi znění vnitrostátních právních předpisů, které přijmou v oblasti působnosti této směrnice.
Článek 19
Hodnotící zpráva
Do prosince 2008 a každých pět let poté Komise předloží Evropskému parlamentu a Radě hodnotící zprávu založenou mimo jiné na údajích získaných podle článku 13. V této zprávě Komise analyzuje dodržování této směrnice členskými státy a účinnosti přijatých opatření. Bude-li to nezbytné, předloží návrhy dodatečných opatření.
Článek 20
Vstup v platnost
Tato směrnice vstupuje v platnost dvacátým dnem po vyhlášení
Směrnice Evropského Parlamentu a Rady 2005/82/ES
ze dne 14. prosince 2005,
kterou se zrušuje směrnice Rady 90/544/EHS o frekvenčních pásmech určených pro koordinované zavádění celoevropské soustavy veřejného rádiového pagingu ve Společenství
(Text s významem pro EHP)
EVROPSKÝ PARLAMENT A RADA EVROPSKÉ UNIE,
s ohledem na Smlouvu o založení Evropského společenství, a zejména na článek 95 této smlouvy,
s ohledem na návrh Komise,
s ohledem na stanovisko Evropského hospodářského a sociálního výboru [1],
s ohledem na stanovisko Výboru regionů [2],
v souladu s postupem stanoveným v článku 251 Smlouvy [3],
vzhledem k těmto důvodům:
(1) Směrnice 90/544/EHS [4] požadovala, aby členské státy do 31. prosince 1992 určily v rádiovém pásmu 169,4 až 169,8 MHz čtyři kanály pro celoevropskou pozemní veřejnou rádiovou pagingovou službu (dále jen "ERMES") a aby co nejrychleji připravily plány umožňující celoevropské veřejné rádiové pagingové službě obsadit v souladu s obchodními požadavky celé pásmo 169,4 až 169,8 MHz.
(2) Využívání pásma 169,4 až 169,8 MHz pro ERMES ve Společenství se snížilo nebo bylo dokonce ukončeno, takže ERMES toto frekvenční pásmo v současnosti účinně nepoužívá a mohlo by se využívat lepším způsobem pro potřeby jiných politik Společenství.
(3) Rozhodnutí Evropského parlamentu a Rady č. 676/2002/ES ze dne 7. března 2002 o předpisovém rámci pro politiku rádiového spektra v Evropském společenství (rozhodnutí o rádiovém spektru) [5] vytvořilo politický a právní rámec Společenství pro zajištění koordinace politických přístupů a případně harmonizovaných podmínek pro dostupnost a účinné využívání frekvenčního pásma, nezbytných pro vytvoření a fungování vnitřního trhu. Uvedené rozhodnutí umožňuje Komisi přijmout technická prováděcí opatření pro zajištění harmonizovaných podmínek pro dostupnost a účinné využívání frekvenčního pásma.
(4) Protože pásmo 169,4 až 169,8 MHz je vhodné pro aplikace užitečné pro osoby s omezením nebo postižením a vzhledem k tomu, že podpora takovýchto aplikací je pro Společenství politickým cílem spolu s obecným cílem zajištění fungování vnitřního trhu, poskytla Komise podle čl. 4 odst. 2 rozhodnutí o rádiovém spektru Evropské konferenci poštovních a telekomunikačních správ (dále jen "CEPT") mandát, aby mimo jiné přezkoumala i aplikace spojené s pomocí postiženým osobám.
(5) CEPT na základě mandátu vypracovala nový plán frekvencí a režim kanálů umožňující, aby frekvenční pásmo mohlo sdílet šest typů preferovaných aplikací, s cílem vyhovět několika potřebám politiky ES.
(6) Z těchto důvodů a v souladu s cíli rozhodnutí o rádiovém spektru by měla být směrnice 90/544/EHS zrušena,
PŘIJALY TUTO SMĚRNICI:
Článek 1
Směrnice 90/544/EHS se zrušuje s účinkem od 27. prosince 2005.
Článek 2
Tato směrnice vstupuje v platnost dnem vyhlášení
Nařízení Komise (ES) č. 295/2005
ze dne 22. února 2005,
kterým se potřetí mění nařízení (ES) č. 1763/2004, kterým se ukládají některá omezující opatření na podporu účinného provádění mandátu Mezinárodního trestního tribunálu pro bývalou Jugoslávii (ICTY)
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (ES) č. 1763/2004, kterým se ukládají některá omezující opatření na podporu účinného provádění mandátu Mezinárodního trestního tribunálu pro bývalou Jugoslávii (ICTY) [1], a zejména na čl. 10 písm. a) uvedeného nařízení,
vzhledem k těmto důvodům:
(1) Příloha I nařízení (ES) č. 1763/2004 obsahuje seznam osob, kterých se týká zmrazení finančních prostředků a hospodářských zdrojů podle uvedeného nařízení.
(2) Komise je oprávněna změnit uvedenou přílohu s přihlédnutím k rozhodnutím Rady, kterými se provádí společný postoj 2004/694/SZBP o dalších opatřeních na podporu účinného provádění mandátu Mezinárodního trestního tribunálu pro bývalou Jugoslávii (ICTY) [2]. Uvedený společný postoj se provádí rozhodnutím Rady 2005/148/SZBP [3] Příloha I nařízení (ES) č. 1763/2004 by proto měla být odpovídajícím způsobem změněna,
PŘIJALA TOTO NAŘÍZENÍ:
Článek 1
Příloha I nařízení (ES) č. 1763/2004 se mění v souladu s přílohou tohoto nařízení.
Článek 2
Toto nařízení vstupuje v platnost prvním dnem po vyhlášení
Nařízení Komise (ES) č. 619/2005
ze dne 21. dubna 2005
týkající se nabídek podaných v rámci nabídkového řízení dle nařízení (ES) č. 2277/2004 pro dovoz kukuřice
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (ES) č. 1784/2003 ze dne 29. září 2003 o společné organizaci trhu s obilovinami [1], a zejména na čl. 12 odst. 1 uvedeného nařízení,
vzhledem k těmto důvodům:
(1) Dle nařízení Komise (ES) č. 2277/2004 [2] bylo vyhlášeno nabídkové řízení pro maximální snížení dovozního cla u kukuřice dovážené ze třetích zemí do Španělska.
(2) Podle článku 7 nařízení Komise (ES) č. 1839/95 [3] se Komise může rozhodnout, v souladu s postupem stanoveným v článku 25 nařízení (ES) č. 1784/2003, o stanovení maximálního snížení dovozního cla. Přitom musí vzít v úvahu zejména kritéria stanovená v článcích 6 a 7 nařízení (ES) č. 1839/95. Zakázka je udělena těm účastníkům nabídkového řízení, jejichž nabídka odpovídá úrovni maximálního snížení nebo je nižší.
(3) Použití výše uvedených kritérií v současné situaci na trhu s dotyčnou obilovinou vede ke stanovení maximálního snížení dovozního cla dle článku 1.
(4) Opatření tohoto nařízení jsou v souladu se stanoviskem Řídícího výboru pro obiloviny,
PŘIJALA TOTO NAŘÍZENÍ:
Článek 1
V případě nabídek podaných v období od 15. do 21. dubna 2005 v rámci nabídkového řízení dle nařízení (ES) č. 2277/2004 se maximální snížení dovozního cla u kukuřice stanovuje na 28,49 EUR/t pro maximální celkové množství 141000 t.
Článek 2
Toto nařízení vstupuje v platnost dnem 22. dubna 2005.
Toto nařízení je závazné v celém rozsahu a přímo použitelné ve všech členských státech.
Nařízení Komise (ES) č. 702/2005
ze dne 3. května 2005,
kterým se stanoví jednotkové hodnoty pro určení celní hodnoty určitého zboží podléhajícího rychlé zkáze
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (EHS) č. 2913/92 ze dne 12. října 1992, kterým se vydává celní kodex Společenství [1],
s ohledem na nařízení Komise (EHS) č. 2454/93 [2], kterým se provádí nařízení (EHS) č. 2913/92, a zejména na čl. 173 odst. 1 uvedeného nařízení,
vzhledem k těmto důvodům:
(1) Články 173 až 177 nařízení (EHS) č. 2454/93 stanoví, že Komise pravidelně stanoví jednotkové hodnoty zboží uvedeného v klasifikaci obsažené v příloze 26 uvedeného nařízení.
(2) Použití těchto pravidel a kritérií stanovených ve výše uvedených článcích na skutečnosti, které byly sděleny Komisi v souladu s čl. 173 odst. 2 uvedeného nařízení, vedou ke stanovení jednotkových hodnot pro dotyčné zboží, jak je uvedeno v příloze tohoto nařízení,
PŘIJALA TOTO NAŘÍZENÍ:
Článek 1
Jednotkové hodnoty stanovené v čl. 173 odst. 1 nařízení (EHS) č. 2454/93 se stanoví podle tabulky uvedené v příloze.
Článek 2
Toto nařízení vstupuje v platnost dnem 6. května 2005.
Toto nařízení je závazné v celém rozsahu a přímo použitelné ve všech členských státech.
Nařízení Komise (ES) č. 810/2005
ze dne 26. května 2005
týkající se nabídek podaných v rámci nabídkového řízení dle nařízení (ES) č. 641/2005 pro dovoz kukuřice
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (ES) č. 1784/2003 ze dne 29. září 2003 o společné organizaci trhu s obilovinami [1], a zejména na čl. 12 odst. 1 uvedeného nařízení,
vzhledem k těmto důvodům:
(1) Dle nařízení Komise (ES) č. 641/2005 [2] bylo vyhlášeno nabídkové řízení pro maximální snížení dovozního cla u kukuřice dovážené ze třetích zemí do Španělska.
(2) Podle článku 7 nařízení Komise (ES) č. 1839/95 [3] se Komise může rozhodnout, v souladu s postupem stanoveným v článku 25 nařízení (ES) č. 1784/2003, o stanovení maximálního snížení dovozního cla. Přitom musí vzít v úvahu zejména kritéria stanovená v článcích 6 a 7 nařízení (ES) č. 1839/95. Zakázka je udělena těm účastníkům nabídkového řízení, jejichž nabídka odpovídá úrovni maximálního snížení nebo je nižší.
(3) Použití výše uvedených kritérií v současné situaci na trhu s dotyčnou obilovinou vede ke stanovení maximálního snížení dovozního cla dle článku 1.
(4) Opatření tohoto nařízení jsou v souladu se stanoviskem Řídícího výboru pro obiloviny,
PŘIJALA TOTO NAŘÍZENÍ:
Článek 1
V případě nabídek podaných v období od 20. do 26. května 2005 v rámci nabídkového řízení dle nařízení (ES) č. 641/2005 se maximální snížení dovozního cla u kukuřice stanovuje na 29,99 EUR/t pro maximální celkové množství 50900 t.
Článek 2
Toto nařízení vstupuje v platnost dnem 27. května 2005.
Toto nařízení je závazné v celém rozsahu a přímo použitelné ve všech členských státech.
Nařízení Komise (ES) č. 925/2005
ze dne 17. června 2005,
kterým se stanovuje minimální prodejní cena sušeného odstředěného mléka pro 20. individuální veřejné nabídkové řízení, vyhlášené podle stálého veřejného nabídkového řízení, na které je odkazováno v nařízení (ES) č. 214/2001
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (ES) č. 1255/1999 ze dne 17. května 1999 o společné organizaci trhu s mlékem a mléčnými výrobky [1], a zejména na čl. 10 písm. c) tohoto nařízení,
vzhledem k těmto důvodům:
(1) Na základě článku 21 nařízení Komise (ES) č. 214/2001 ze dne 12. ledna 2001, kterým se stanoví prováděcí pravidla k nařízení Rady (ES) č. 1255/1999, pokud jde o intervenční opatření na trhu se sušeným odstředěným mlékem [2], prodávaly intervenční agentury na základě stálého veřejného nabídkového řízení určité množství sušeného odstředěného mléka, kterým disponovaly.
(2) Ve světle nabídek, obdržených v rámci každého individuálního veřejného nabídkového řízení, bude stanovena minimální prodejní cena, nebo bude rozhodnuto, že nebude vybrána žádná nabídka v souladu s článkem 24a nařízení (ES) č. 214/2001.
(3) Ve světle obdržených nabídek bude stanovena minimální prodejní cena.
(4) Opatření tohoto nařízení jsou v souladu se stanoviskem Řídícího výboru pro mléko a mléčné výrobky,
PŘIJALA TOTO NAŘÍZENÍ:
Článek 1
Pro 20. individuální veřejné nabídkové řízení v souladu s nařízením (ES) č. 214/2001, pro které vypršela časová lhůta na předložení nabídek dne 14. června 2005, se stanovuje minimální prodejní cena odstředěného mléka ve výši 198,24 EUR/100 kg.
Článek 2
Toto nařízení vstupuje v platnost dne 18. června 2005.
Toto nařízení je závazné v celém rozsahu a přímo použitelné ve všech členských státech.
Nařízení Komise (ES) č. 1263/2005
ze dne 28. července 2005,
kterým se popáté mění nařízení Rady (ES) č. 798/2004, kterým se obnovují omezující opatření vůči Barmě/Myanmaru a zrušuje nařízení (ES) č. 1081/2000
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (ES) č. 798/2004 ze dne 26. dubna 2004, kterým se obnovují omezující opatření vůči Barmě/Myanmaru a zrušuje nařízení (ES) č. 1081/2000 [1], a zejména na článek 12 uvedeného nařízení,
vzhledem k těmto důvodům:
(1) Příloha II nařízení (ES) č. 798/2004 obsahuje seznam příslušných orgánů, které jsou pověřeny specifickými úlohami souvisejícími s prováděním uvedeného nařízení.
(2) Belgie, Itálie, Nizozemsko a Spojené království požádaly o změnu údajů v adresách jejich příslušných orgánů,
PŘIJALA TOTO NAŘÍZENÍ:
Článek 1
Příloha II nařízení (ES) č. 798/2004 se mění v souladu s přílohou tohoto nařízení.
Článek 2
Toto nařízení vstupuje v platnost prvním dnem po vyhlášení
Nařízení Komise (ES) č. 1571/2005
ze dne 28. září 2005
o stanovení standardních dovozních hodnot pro určování vstupních cen určitých druhů ovoce a zeleniny
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Komise (ES) č. 3223/94 ze dne 21. prosince 1994 o prováděcích pravidlech k dovoznímu režimu pro ovoce a zeleninu [1], a zejména na čl. 4 odst. 1 uvedeného nařízení,
vzhledem k těmto důvodům:
(1) Nařízení Komise (ES) č. 3223/94 v souladu s výsledky mnohostranných obchodních jednání Uruguayského kola vymezilo kritéria, na základě kterých Komise stanovuje standardní dovozní hodnoty pro dovoz ze třetích zemí týkající se produktů a období uvedených v příloze.
(2) Při uplatňování výše uvedených kritérií je třeba stanovit standardní dovozní hodnoty ve výších uvedených v příloze tohoto nařízení,
PŘIJALA TOTO NAŘÍZENÍ:
Článek 1
Standardní dovozní hodnoty uvedené v článku 4 nařízení (ES) č. 3223/94 se stanoví v souladu s přílohou.
Článek 2
Toto nařízení vstupuje v platnost dnem 29. září 2005.
Toto nařízení je závazné v celém rozsahu a přímo použitelné ve všech členských státech.
Nařízení Komise (ES) č. 1599/2005
ze dne 29. září 2005
týkající se nabídek podaných v rámci nabídkového řízení pro vývoz ovsa dle nařízení (ES) č. 1438/2005
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (ES) č. 1784/2003 ze dne 29. září 2003 o společné organizaci trhu s obilovinami [1], a zejména na článek 7,
s ohledem na nařízení Komise (ES) č. 1501/95 ze dne 29. června 1995, kterým se stanoví některá prováděcí pravidla k nařízení Rady (EHS) č. 1766/92, pokud jde o poskytování vývozních náhrad pro obiloviny, jakož i opatření, která je třeba přijmout v případě narušení trhu s obilovinami [2], a zejména na článek 7 uvedeného nařízení,
s ohledem na nařízení Komise (ES) č. 1438/2005 ze dne 2. září 2005 týkající se zvláštního intervenčního opatření pro obiloviny ve Finsku a Švédsku pro hospodářský rok 2005/2006 [3],
vzhledem k těmto důvodům:
(1) Dle nařízení Komise (ES) č. 1438/2005 bylo vyhlášeno veřejné nabídkové řízení pro náhradu pro vývoz ovsa produkovaného ve Finsku a Švédsku na export z Finska či Švédska do všech třetích zemí s výjimkou Bulharska, Norska, Rumunska a Švýearska.
(2) Na základě kritérií stanovených v článku 1 nařízení (ES) č. 1501/95 se nedoporučuje stanovovat maximální náhradu.
(3) Opatření tohoto nařízení jsou v souladu se stanoviskem Řídícího výboru pro obiloviny,
PŘIJALA TOTO NAŘÍZENÍ:
Článek 1
Nabídkám podaným v období od 23. do 29. září 2005 v rámci veřejného nabídkového řízení pro vývozní náhradu pro žito dle nařízení (ES) č. 1438/2005 se nevyhovuje.
Článek 2
Toto nařízení vstupuje v platnost dnem 30. září 2005.
Toto nařízení je závazné v celém rozsahu a přímo použitelné ve všech členských státech.
Nařízení Komise (ES) č. 1962/2005
ze dne 30. listopadu 2005,
kterým se stanoví odchylka od nařízení (ES) č. 800/1999, pokud jde o stanovení sazby náhrady pro mléko a mléčné výrobky v případě dodávek podle článků 36 a 44 uvedeného nařízení prováděné od 1. do 16. června 2005
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (ES) č. 1255/1999 ze dne 17. května 1999 o společné organizaci trhu s mlékem a mléčnými výrobky [1], a zejména na čl. 31 odst. 14 uvedeného nařízení,
vzhledem k těmto důvodům:
(1) Nařízení Komise (ES) č. 909/2005 ze dne 16. června 2005, kterým se stanoví vývozní náhrady pro mléko a mléčné výrobky [2], ode dne 17. června 2005 již nestanoví vývozní náhrady na dodávky podle článků 36 a 44 nařízení Komise (ES) č. 800/1999 ze dne 15. dubna 1999, kterým se stanoví společná prováděcí pravidla k režimu vývozních náhrad pro zemědělské produkty [3].
(2) V souladu s článkem 37 nařízení (ES) č. 800/1999 mohou členské státy povolit vývozcům použít postup, podle něhož se pro stanovení sazby náhrad uplatňované na dodávky prováděné podle článků 36 a 44 uvedeného nařízení a nakládané na palubu každý měsíc vezme v úvahu poslední den v měsíci. Není proto možné stanovit sazbu náhrady uplatňovanou na dodávky mléka a mléčných výrobků prováděné podle tohoto postupu od 1. do 16. června 2005.
(3) Nárok na náhradu na dodávky prováděné podle postupu stanoveného v článku 37 nařízení (ES) č. 800/1999 před datem vstupu nařízení (ES) č. 909/2005 v platnost by neměl být dotčen. Aby bylo možné určit tuto náhradu, je nezbytné stanovit datum použité k tomuto účelu odchylně od čl. 37 odst. 2 nařízení (ES) č. 800/1999.
(4) Opatření tohoto nařízení jsou v souladu se stanoviskem Řídícího výboru pro mléko a mléčné výrobky,
PŘIJALA TOTO NAŘÍZENÍ:
Článek 1
Odchylně od čl. 37 odst. 2 nařízení (ES) č. 800/1999 se ke stanovení sazby náhrady za mléko a mléčné výrobky v případě dodávek podle čl. 36 odst. 1 písm. a) a c) a čl. 44 odst. 1 písm. a) a b) uvedeného nařízení prováděné od 1. do 16. června 2005 v souladu s postupem podle článku 37 uvedeného nařízení použije datum 16. června 2005.
Článek 2
Toto nařízení vstupuje v platnost prvním dnem po vyhlášení
Nařízení Komise (ES) č. 2134/2005
ze dne 22. prosince 2005,
kterým se stanoví vývozní náhrady pro produkty zpracované z obilovin a rýže
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (ES) č. 1784/2003 ze dne 29. září 2003 o společné organizaci trhu s obilovinami [1], a zejména na čl. 13 odst. 3 uvedeného nařízení,
s ohledem na nařízení Rady (ES) č. 1785/2003 ze dne 29. září 2003 o společné organizaci trhu s rýží [2], a zejména na čl. 14 odst. 3 uvedeného nařízení,
vzhledem k těmto důvodům:
(1) Dle článku 13 nařízení (ES) č. 1784/2003 a článku 14 nařízení (ES) č. 1785/2003 může být rozdíl mezi kurzy a cenami produktů uvedených v článku 1 uvedeného nařízení na světovém trhu a ve Společenství pokryt vývozní náhradou.
(2) Na základě článku 14 nařízení (ES) č. 1785/2003 musí být náhrady stanoveny se zřetelem na situaci a na vývojové perspektivy, jednak co se týče dostupného množství obilovin, rýže a zlomkové rýže a jejich ceny na trhu Společenství, a také co se týče cen obilovin, rýže, zlomkové rýže a produktů z obilovin na světovém trhu. Na základě týchž článků je rovněž důležité zajistit vyváženou situaci a přirozený vývoj cen a obchodu na trzích s obilovinami a rýží. Zároveň je třeba vzít v úvahu ekonomický aspekt zamýšlených vývozů a potřebu vyhnout se narušení trhu Společenství.
(3) Nařízení Komise (ES) č. 1518/95 [3] o dovozním a vývozním režimu produktů zpracovaných z obilovin a rýže, stanovuje v článku 4 zvláštní kritéria, která je třeba vzít v úvahu pro výpočet náhrady pro tyto produkty.
(4) Přidělenou náhradu pro určité zpracované produkty je třeba odstupňovat podle obsahu popelovin, surových vláken, slupek, bílkovin, tuků nebo škrobu; tento obsah je dobrým ukazatelem množství základního produktu skutečně obsaženého ve zpracovaném produktu.
(5) U hlíz manioku a jiných kořenových plodin a tropických hlízovitých plodin, jakož i jejich mouček, nyní ekonomický aspekt případných vývozů, zejména vzhledem k povaze a původu těchto produktů, nevyžaduje stanovení vývozních náhrad. U některých produktů zpracovaných z obilovin se nyní vzhledem k malému podílu Společenství na světovém trhu nevyžaduje stanovení vývozní náhrady.
(6) Situace na světovém trhu nebo specifické požadavky některých trhů mohou mít za následek potřebu rozlišit náhradu poskytovanou pro určité produkty podle jejich místa určení.
(7) Náhradu je třeba stanovovat jednou za měsíc, přičemž je možné ji mezitím změnit.
(8) Některé produkty zpracované z kukuřice mohou projít tepelným zpracováním, což by mohlo vést k tomu, že by byla poskytnuta náhrada, která neodpovídá kvalitě produktu. Je tedy nutné upřesnit, že se na tyto produkty, které obsahují předželatinovaný škrob, možnost poskytnutí vývozní náhrady nevztahuje.
(9) Řídící výbor pro obiloviny nezaujal stanovisko ve lhůtě stanovené předsedou,
PŘIJALA TOTO NAŘÍZENÍ:
Článek 1
Vývozní náhrady pro produkty uvedené v článku 1 nařízení (ES) č. 1518/95 se stanovují dle přílohy tohoto nařízení.
Článek 2
Toto nařízení vstupuje v platnost dnem 23. prosince 2005.
Toto nařízení je závazné v celém rozsahu a přímo použitelné ve všech členských státech.
Nařízení Komise (ES) č. 2183/2005
ze dne 22. prosince 2005,
kterým se mění nařízení Rady (ES) č. 1782/2003, kterým se stanoví společná pravidla pro režimy přímých podpor v rámci společné zemědělské politiky a kterým se zavádějí některé režimy podpor pro zemědělce a kterým se mění nařízení (ES) č 795/2004, kterým se stanoví prováděcí pravidla k režimu jednotné platby podle nařízení Rady (ES) č. 1782/2003
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (ES) č. 1782/2003 ze dne 29. září 2003, kterým se stanoví společná pravidla pro režimy přímých podpor v rámci společné zemědělské politiky a kterým se zavádějí některé režimy podpor pro zemědělce a kterým se mění nařízení (EHS) č. 2019/93, (ES) č. 1452/2001, (ES) č. 1453/2001, (ES) č. 1454/2001, (ES) č. 1868/94, (ES) č. 1251/1999, (ES) č. 1254/1999, (ES) č. 1673/2000, (EHS) č. 2358/71 a (ES) č. 2529/2001 [1], a zejména na čl. 145 písm. c), h), i) a s) a na článek 155 uvedeného nařízení,
vzhledem k těmto důvodům:
(1) Nařízení Komise (ES) č. 795/2004 [2] zavádí prováděcí pravidla k režimu jednotné platby od roku 2005.
(2) Nařízení (ES) č. 1782/2003 ve znění nařízení (ES) č. 864/2004 [3] definuje pravidla pro vázanou podporu pro bavlnu, olivový olej, surový tabák a chmel, jakož i pro nevázanou podporu a integraci těchto odvětví do režimu jednotné platby.
(3) Pro účely stanovení částky a určení platebních nároků v rámci integrace plateb za tabák, olivový olej, bavlnu a chmel do režimu jednotné platby by měla být zavedena zvláštní pravidla týkající se vnitrostátních stropů podle článku 41 nařízení (ES) č. 1782/2003 a různých aspektů vnitrostátní rezervy podle čl. 42 odst. 1 a 8 uvedeného nařízení.
(4) V členských státech, které použily režim jednotné platby v roce 2005 pro zemědělce, kterým byly platební nároky přidělené nebo je koupili či dostali do posledního dne určeného k předložení žádosti o stanovení platebních nároků na rok 2006, by se hodnota a počet jejich platebních nároků měly přepočítat v důsledku referenčních částek a hektarů odvozených z integrace plateb za tabák, olivový olej a bavlnu. Nároky při vynětí půdy z produkce by se u tohoto výpočtu neměly brát v úvahu.
(5) Mělo by se povolit, aby se soukromoprávní smluvní ustanovení podle článku 27 nařízení (ES) č. 795/2004 vložilo do smlouvy o nájmu nebo se v ní změnilo nejpozději ke dni pro podávání žádostí na základě režimu jednotné platby na rok 2006.
(6) Pro členské státy, které používají regionální model stanovený v čl. 59 odst. 1 a 3 nařízení (ES) č. 1782/2003, by se měly všechny platební nároky zvýšit o dodatečnou částku stanovenou na základě referenčních částek odvozených z integrace plateb za tabák, olivový olej, bavlnu a chmel.
(7) Na základě čl. 71 odst. 1 nařízení (ES) č. 1782/2003 se Malta a Slovinsko rozhodly použít režim jednotné platby v roce 2007. Ustanovení čl. 71 odst. 1 třetího pododstavce uvedeného nařízení stanoví, že se přechodné období nepoužije na bavlnu, olivový olej, stolní olivy a tabák a použije se pouze do 31. prosince 2005, pokud jde o chmel. Malta a Slovinsko by proto byly nuceny provádět režim jednotné platby pouze pro tato odvětví a integrovat všechna ostatní odvětví v roce 2007. S cílem usnadnit přechod na režim jednotné platby je proto vhodné stanovit přechodná pravidla, která jim umožní pokračovat v roce 2006 v používání současných režimů pro olivové háje na Maltě a ve Slovinsku a pro chmel ve Slovinsku, které jsou jedinými dotčenými odvětvími v těchto členských státech. Malta a Slovinsko by proto mohly v roce 2007 přistoupit k provádění režimu jednotné platby pro všechna odvětví.
(8) Článek 37 nařízení (ES) č. 1782/2003 ve znění nařízení (ES) č. 864/2004 stanoví, že pokud jde o odvětví olivového oleje, referenční částka pro samostatné zemědělce představuje čtyřletý průměr celkových částek plateb poskytnutých zemědělci v rámci režimu podpory pro výrobu olivového oleje vypočítané a upravené v souladu s přílohou VII uvedeného nařízení v hospodářských letech 1999/2000, 2000/01, 2001/02 a 2002/03. V době přijetí nařízení (ES) č. 864/2004 Komise nestanovila konečnou částku podpory na hospodářský rok 2002/03. Je vhodné změnit bod H přílohy VII nařízení (ES) č. 1782/2003 za účelem zohlednění jednotkové částky podpory na produkci oliv na hospodářský rok 2002/03, která je stanovena v nařízení Komise (ES) č. 1299/2004 [4].
(9) Článek 43 nařízení (ES) č. 1782/2003 stanoví, že celkový počet platebních nároků se rovná průměrnému počtu hektarů, pro které byly během referenčního období poskytnuty přímé platby. Pokud jde o odvětví olivového oleje, počet hektarů se musí vypočítat na základě společné metody uvedené v příloze VII bodě H uvedeného nařízení. Je třeba definovat společnou metodu k určení počtu hektarů, jakož i platebních nároků a použití platebních nároků v odvětví olivového oleje.
(10) Podle článků 44 a 51 nařízení (ES) č. 1782/2003 jsou pro režim jednotné platby způsobilé plochy, které byly osázeny olivovníky po 1. květnu 1998 v rámci schválených režimů výsadby. Tyto výsadby se mohou považovat za investice v rámci článku 21 nařízení (ES) č. 795/2004. Konečné datum pro povolené výsadby podle těchto režimů bylo stanoveno na 31. prosince 2006. Je třeba určit pozdější datum pro investice týkající se výsadby olivovníků.
(11) Nařízení (ES) č. 1782/2003 a nařízení (ES) č. 795/2004 by měla být odpovídajícím způsobem pozměněna.
(12) Opatření stanovená tímto nařízením jsou v souladu se stanoviskem Řídícího výboru pro přímé platby,
PŘIJALA TOTO NAŘÍZENÍ:
Článek 1
Nařízení (ES) č. 1782/2003 se mění takto:
1. Příloha I se mění takto:
a) řádek "Olivový olej" se nahrazuje tímto:
Odvětví | Právní základ | Poznámky |
"Olivový olej | Hlava IV kapitola 10b tohoto nařízení | Podpora na plochu |
Čl. 48a odst. 10 nařízení Komise (ES) č. 795/2004 | Pro Maltu a Slovinsko v roce 2006 |
b) řádek "Chmel" se nahrazuje tímto:
Odvětví | Právní základ | Poznámky |
"Chmel | Hlava IV kapitola 10d tohoto nařízení (***) (*****) | Podpora na plochu |
Čl. 48a odst. 11 nařízení (ES) č. 795/2004 | Pro Slovinsko v roce 2006" |
2. V příloze VII bodě H prvním pododstavci se "(ES) č. 1794/2003" a příslušná poznámka pod čarou nahrazují tímto:
"(ES) č. 1299/2004 [6]
Článek 2
Nařízení (ES) č. 795/2004 se mění takto:
1. V čl. 21 odst. 1 se doplňuje nový pododstavec, který zní:
"Pro investice sestávající z výsadby olivovníků v rámci programů schválených Komisí je však datum uvedené v prvním pododstavci 31. prosince 2006.".
2. V čl. 21 odst. 2 se doplňuje nový pododstavec, který zní:
"Pro investice uvedené v druhém pododstavci odstavce 1 však skončí provádění plánu nebo programu nejpozději k 31. prosinci 2006.".
3. V kapitole 4 se doplňuje článek 31b, který zní:
"Článek 31b
Stanovení a použití nároků v odvětví olivového oleje
1. Počet hektarů, které je třeba zohlednit ke stanovení počtu platebních nároků uvedeného v příloze VII bodě H čl. 43 a nařízení (ES) č. 1782/2003, vypočítají členské státy v olivách GIS-ha podle společné metody definované v příloze XXIV nařízení (ES) č. 1973/2004.
2. Pro pozemky, na kterých jsou z části olivovníky a z části jiné plodiny, na které se vztahuje režim jednotné platby, včetně půdy vyňaté z produkce, se plocha osázená olivovníky vypočítá pomocí metody uvedené v odstavci 1. Plocha části pozemku osázeného jinými plodinami, na které se vztahuje režim jednotné platby, se určí podle integrovaného systému uvedeného v hlavě II kapitole 4 nařízení (ES) č. 1782/2003.
Použitím těchto dvou metod výpočtu nelze získat plochu větší než je zemědělská plocha pozemku.
3. Odchylně od odstavce 1 se společná metoda definovaná v příloze XXIV nepoužije, jestliže:
a) má pozemek k pěstování oliv minimální velikost, kterou určí členský stát v rámci limitu velikosti, který nepřekročí 0,1 hektaru;
b) se pozemek k pěstování oliv nachází ve správní jednotce, pro niž zavedl členský stát alternativní systém GIS pěstování oliv.
V takových případech stanoví členský stát plochu způsobilou pro podporu podle objektivních kritérií a způsobem, který zaručí rovnost zacházení se zemědělci.
4. Plocha, kterou je třeba zohlednit k použití platebních nároků ve smyslu článku 44 nařízení (ES) č. 1782/2003, se vypočítá podle odstavců 1, 2 a 3 tohoto článku.".
4. V článku 48a se doplňují nové odstavce, které znějí:
"10. Malta a Slovinsko mohou poskytnout podporu pro olivové háje na olivu GIS-ha v roce 2006 maximálně pěti kategoriím ploch olivových hájů podle definice v čl. 110i odst. 2 nařízení (ES) č. 1782/2003 a v rámci maximální částky stanovené v odstavci 3 uvedeného článku v souladu s objektivními kritérii a způsobem, který zaručí rovnost zacházení se zemědělci.
11. Pro Slovinsko se budou nadále používat články 12 a 13 nařízení Rady (EHS) č. 1696/71 [7] a nařízení Rady (ES) č. 1098/98 [8], pokud jde o úrodu roku 2006, resp. do 31. prosince 2006.
5. Vkládá se nová kapitola, která zní:
"KAPITOLA 6b
INTEGRACE PLATEB NA TABÁK, OLIVOVÝ OLEJ, BAVLNU A CHMEL DO REŽIMU JEDNOTNÉ PLATBY
Článek 48c
Obecná pravidla
1. Pokud členský stát využil možnost podle článku 71 nařízení (ES) č. 1782/2003 a rozhodl se, že v roce 2006 použije režim jednotné platby, použijí se pravidla stanovená v hlavě III nařízení (ES) č. 1782/2003 a v kapitolách 1 až 6 tohoto nařízení.
2. Pokud členský stát použil v roce 2005 režim jednotné platby, aniž tím byl dotčen čl. 71 odst. 1 třetí pododstavec nařízení (ES) č. 1782/2003, pro účely stanovení částky a platebních nároků na rok 2006 v rámci integrace plateb na tabák, olivový olej a bavlnu do režimu jednotné platby, použijí se články 37 a 43 uvedeného nařízení, přičemž se uplatní pravidla stanovená v článku 48d tohoto nařízení, a pokud členský stát využil možnost podle článku 59 nařízení (ES) č. 1782/2003, uplatní se pravidla stanovená v článku 48e tohoto nařízení.
3. Pokud členský stát použil v roce 2005 režim jednotné platby, zajistí, že je dodržen vnitrostátní strop stanovený v příloze VIII nařízení (ES) č. 1782/2003.
4. Případně se čl. 41 odst. 2 nařízení (ES) č. 1782/2003 použije pro hodnotu všech stávajících platebních nároků na rok 2006 před integrací plateb na tabák, olivový olej, bavlnu a/nebo mléko či mléčné výrobky či pro referenční částky vypočtené pro platby na tabák, olivový olej, bavlnu a/nebo mléko či mléčné výrobky.
5. Pokud členský stát použil režim jednotné platby v roce 2005, použije se v roce 2006 procentní podíl snížení stanovený členským státem v souladu čl. 42 odst. 1 nařízení (ES) č. 1782/2003 na referenční částky pro tabák, olivový olej a bavlnu, které mají být zaintegrovány do režimu jednotné platby.
6. Pětileté období stanovené v čl. 42 odst. 8 nařízení (ES) č. 1782/2003 nebude opětovně zahájeno pro platební nároky pocházející z vnitrostátní rezervy, jejichž částka byla opětovně vypočtena či zvýšena v souladu s články 48d a 48e tohoto nařízení.
7. Pro účely stanovení platebních nároků v souvislosti s bavlnou, tabákem, olivovým olejem a chmelem bude prvním rokem používání režimu jednotné platby uvedeného v čl. 7 odst. 1 a článcích 12 až 17 a v článku 20 rok 2006.
Článek 48d
Specifická pravidla
1. Pokud nebyly zemědělci přiděleny platební nároky či pokud je nekoupil do konečného data pro podávání žádostí o stanovení platebních nároků na rok 2006, obdrží pro platby na tabák, olivový olej a bavlnu platební nároky vypočtené v souladu s články 37 a 43 nařízení (ES) č. 1782/2004.
První pododstavec se rovněž použije, pokud si na rok 2005 a/nebo 2006 zemědělec platební nároky pronajal.
2. Pokud byly zemědělci přiděleny platební nároky nebo pokud je koupil či obdržel do konečného data pro podávání žádostí o stanovení platebních nároků na rok 2006, hodnota a počet jeho platebních nároků se opětovně vypočítá následovně:
a) počet platebních nároků se rovná počtu platebních nároků, které vlastní, zvýšenému o počet hektarů stanovený v souladu s článkem 43 nařízení (ES) č. 1782/2003 pro platby na tabák, olivový olej a bavlnu poskytnuté v referenčním období;
b) hodnota se získá tak, že se souhrnná hodnota platebních nároků, které vlastní, a referenční částky vypočtené v souladu s článkem 37 nařízení (ES) č. 1782/2003 pro oblasti, v nichž byly během referenčního období poskytnuty platby za tabák, olivový olej a bavlnu, vydělí počtem stanoveným v souladu s písmenem a) tohoto odstavce.
Platební nároky za vynětí půdy z produkce se při výpočtu částky uvedené v prvním pododstavci nezohlední.
3. Odchylně od článku 27 lze smluvní doložku zmíněnou v uvedeném článku vložit či pozměnit v nájemní smlouvě nejpozději do data pro podání žádosti v rámci režimu jednotné platby v roce 2006.
4. Platební nároky pronajaté před datem pro podání žádosti v rámci režimu jednotné platby v roce 2006 se při výpočtu uvedeném v odstavci 2 zohlední. Platební nároky pronajaté prostřednictvím smluvní doložky uvedené v článku 27 před 15. květnem 2004 se však při výpočtu uvedeném v odstavci 2 tohoto článku zohlední pouze tehdy, pokud lze nájemní podmínky upravit.
Článek 48e
Provádění v regionech
1. Pokud členský stát využil možnost podle čl. 59 odst. 1 nařízení (ES) č. 1782/2003, veškeré platební nároky se zvýší o dodatečnou částku odpovídající zvýšení regionálního stropu v roce 2006, které se vydělí celkovým počtem platebních nároků přidělených v roce 2005.
2. Pokud členský stát využil možnost podle čl. 59 odst. 1 a 3 nařízení (ES) č. 1782/2003, aniž byl přitom dotčen článek 48 uvedeného nařízení, obdrží zemědělec pro každý platební nárok dodatečnou částku.
Dodatečná částka se vypočítá sečtením následujících položek:
a) odpovídající část zvýšení regionálního stropu vydělená celkovým počtem platebních nároků přidělených v roce 2005;
b) referenční částka odpovídající u každého zemědělce zbývající části zvýšení regionálního stropu vydělené počtem platebních nároků, které vlastní nejpozději k datu pro podání žádosti v rámci režimu jednotné platby v roce 2006.
Nicméně u platebních nároků za vynětí půdy z produkce obdrží zemědělec pouze dodatečnou částku vypočtenou pro jednotlivé platební nároky za vynětí půdy z produkce v souladu s písmenem a).".
6. Vkládá se nový článek 49a, který zní:
"Článek 49a
Integrace plateb na tabák, bavlnu, olivový olej a chmel
1. Pokud členský stát využil možnost podle čl. 59 odst. 1 a 3 nařízení (ES) č. 1782/2003, sdělí Komisi nejpozději do 1. října 2005 odůvodnění pro částečné rozdělení zvýšení stropu.
2. Nejpozději do 1. října 2005 členský stát sdělí Komisi rozhodnutí, které přijal do 1. srpna ohledně možností stanovených v článku 68a nařízení (ES) č. 1782/2003, v bodech H až I přílohy VII uvedeného nařízení a v článku 69 uvedeného nařízení, pokud jde o bavlnu, tabák, olivový olej a chmel.".
Článek 3
Toto nařízení vstupuje v platnost dnem vyhlášení v Úředním věstníku Evropské unie.
Použije se ode dne 1. ledna 2006.
Ustanovení čl. 2 bodu 6 tohoto nařízení a čl. 48c odst. 7 nařízení (ES) č. 795/2004 vložený čl. 2 bodem 5 tohoto nařízení se však použije ode dne 1. října 2005.
Toto nařízení je závazné v celém rozsahu a přímo použitelné ve všech členských státech.
Stanovisko Rady
ze dne 24. ledna 2006
k aktualizovanému konvergenčnímu programu České republiky na období 2005 – 2008
(2006/C 55/02)
RADA EVROPSKÉ UNIE,
s ohledem na Smlouvu o založení Evropského společenství,
s ohledem na nařízení Rady (ES) č. 1466/97 ze dne 7. července 1997 o posílení dohledu nad stavy rozpočtů a nad hospodářskými politikami a o posílení koordinace hospodářských politik [1], a zejména na čl. 9 odst. 3 uvedeného nařízení,
s ohledem na doporučení Komise,
po konzultaci s Hospodářským a finančním výborem,
VYDALA TOTO STANOVISKO:
(1) Dne 24. ledna 2006 Rada posoudila aktualizovaný konvergenční program České republiky, který se týká období 2005 – 2008.
(2) Po úspěšné hospodářské reformě a stabilizaci v polovině 90. let minulého století postihly Českou republiku makroekonomické nerovnováhy, jež vedly v květnu 1997 k devizové krizi a hospodářské recesi v letech 1997 – 1999. K ozdravení hospodářství po roce 2000 pomohly rozsáhlé strukturální reformy finančního a podnikového sektoru. Od té doby se průměrný meziroční růst reálného HDP pohybuje kolem 3 % ve srovnání s průměrným meziročním růstem téhož ukazatele v EU ve výši 1,7 %. Program obsahuje různé scénáře pro makroekonomické a rozpočtové předpovědi: "základní scénář", "optimistický scénář" a "pesimistický scénář". Pro účely posouzení rozpočtových prognóz slouží "základní" scénář jako referenční scénář, protože na základě aktuálně dostupných informací se zdá, že vychází z realistických předpokladů růstu s příznivou tendencí v posledním roce. Předpokládá, že se reálný růst HDP sníží ze 4,8 % v roce 2005 na průměrných 4,3 % ve zbývajících letech trvání programu. Cyklická složka růstu bude pravděpodobně vyšší oproti tomu, co naznačují prognózy programu. V programu odhadovaná inflace se jeví jako poměrně nízká.
(3) Dne 5. července 2004 se Rada usnesla, že Česká republika má nadměrný schodek. Podle doporučení Rady vydaného dne 5. července 2004 v souladu s čl. 104 odst. 7 musí být nadměrný schodek odstraněn do roku 2008. Ve svém stanovisku ze dne 18. ledna 2005 k předchozí aktualizaci konvergenčního programu České republiky na léta 2004 – 2007 doporučila Rada České republice, aby "na snížení schodku vyčlenila vyšší příjmy, než jaké jsou zahrnuty v rozpočtu, a aby přísně dodržovala střednědobé limity výdajů ústředních orgánů státní správy, které budou závazné od roku 2006." Dále se Česká republika vyzývá, aby "pro zlepšení dlouhodobé udržitelnosti veřejných financí urychlila reformu důchodového systému a systému zdravotní péče."
(4) Program celkově dodržuje vzorovou strukturu a požadavky na poskytování údajů týkající se stabilizačních a konvergenčních programů uvedené v novém souboru pravidel [2].
(5) Na základě prognózy, kterou vypracovaly útvary Komise na podzim roku 2005, se celkový schodek veřejných financí v roce 2005 odhaduje na 3,2 % HDP ve srovnání s plánovaným schodkem ve výši 4,7 % HDP v předchozí aktualizaci a v porovnání s velmi opatrným odhadem ve výši 4,8 % v současné aktualizaci. Odhad výsledného schodku vypracovaný útvary Komise odráží novější informace o rozpočtovém hospodaření ústředních orgánů státní správy, zejména čerpání a plnění státního rozpočtu, který ve formě peněžních transakcí zaznamenal vyšší příjmy z daní, než se plánovalo, a nižší výdaje asi o 1,5 % HDP.
(6) Cílem této aktualizace je snížení celkového schodku veřejných financí pod referenční hodnotu 3 % HDP v roce 2008 v souladu s doporučením Rady podle čl. 104 odst. 7. Program zejména předvídá v letech 2005 až 2008 snížení schodku o více než 2 procentní body HDP a pokles primárního deficitu o 2,3 procentního bodu. Bez účinku dvou jednorázových výdajů v roce 2005 však zlepšení nominálního schodku za celé období představuje jen 1 procentní bod. Na snížení schodku se podepíše hlavně nižší podíl výdajů (o 2,3 procentního bodu HDP) v průběhu programového období, přičemž celkové příjmy se zhruba nezmění (–0,2 procentního bodu). Veřejná spotřeba a sociální transfery představují výdajové položky, u nichž se plánuje největší relativní pokles, tj. vyjádřený v procentech HDP. Předpokládá se strmý růst veřejných investic z 5 % HDP v roce 2004 na více než 6 % HDP v roce 2008, což je mnohem více než průměr EU (2,5 % HDP v roce 2005). Ve srovnání s předchozím programem potvrzuje aktualizace z listopadu 2005 zhruba plánované změny, třebaže makroekonomický scénář, který leží v jeho základech, je mnohem odvážnější.
(7) Plánuje se, že během programového období se strukturální saldo (tj. saldo očištěné od cyklických vlivů a o jednorázová a jiná prozatímní opatření) vypočítané podle společně dohodnuté metodiky zlepší o 0,5 % HDP. Program stanoví střednědobý cíl pro strukturální schodek rozpočtu ve výši "kolem" 1 % HDP, avšak neusiluje o dosažení této hodnoty do konce trvání programu. Jelikož je střednědobý cíl programu náročnější, než minimální orientační cíl (odhadovaný schodek kolem 1,5 % HDP), jeho konečným dosažením by měl být splněn cíl v podobě zajištění bezpečného odstupu od nadměrného schodku. Podle současného hodnocení program stanoví střednědobý cíl na odpovídající úrovni, protože přiměřeně odráží dlouhodobou zadluženost a průměrný růst potenciální produkce.
(8) Rizika zatěžující rozpočtové výhledy se v programu jeví jako víceméně vyrovnané. Dosavadní obezřetné plánování rozpočtu na jedné straně naznačuje, že výsledky by mohly být lepší než plánované (jak tomu bylo v roce 2004 a jak útvary Komise předpokládají i pro rok 2005). Předpoklady růstu, z nichž vychází rozpočet, byly obvykle realistické a předpoklady daňové elasticity opatrné. Rozpočtové výdaje navíc nebyly vždy plně využity, hlavně kvůli možnosti přenášet nevyužité prostředky z minulých rozpočtových let. Program se na druhé straně zmiňuje o několika (navrhovaných) opatřeních v oblasti sociálních výdajů, které by výdaje v tomto okruhu spíše zvýšily než snížily, jak se plánuje v programu. V roce 2004 se kromě toho nahromadily nevyčerpané a přenosné výdaje ve výši 1 % HDP a útvary Komise předpokládají, že jejich objem v roce 2005 dále poroste. Kdyby se tyto značně vysoké přenosné částky utratily spolu se všemi kalkulovanými výdaji zahrnutými do rozpočtu, což nelze vyloučit zvláště ve volebním roce 2006, mohly by být rozpočtové výsledky horší než plánované – zejména v roce 2006. Předpoklady růstu v posledním roce programu jsou navíc příznivé.
(9) S ohledem na takové posouzení rizik je stav rozpočtu v rámci programu zřejmě slučitelný s korekcí nadměrného schodku dle doporučení Rady do roku 2008, což je poslední rok programu. Předpokládané změny strukturálních podmínek by se ovšem daly prohloubit, zvláště když se vezme v úvahu možnost mnohem lepšího hospodaření v roku 2005 a oprava růstových vyhlídek směrem nahoru.
(10) Odhaduje se, že podíl dluhu dosáhl v roce 2005 hodnoty 37,4 % HDP, což je výrazně pod referenční hodnotou 60 % HDP stanovenou ve Smlouvě. Během svého trvání program předpokládá nárůst podílu dluhu o půl procentního bodu.
(11) Pokud jde o udržitelnost veřejných financí, zdá se, že České republice hrozí velké riziko vzhledem k očekávaným rozpočtovým nákladům na stárnoucí obyvatelstvo. I když je podíl dluhu na HDP podle měřítek EU v současnosti poměrně nízký, vysoký schodek přispívá k jeho růstu v dlouhodobých výhledech do roku 2050, což zvyšuje riziko jeho udržitelnosti. Zároveň se předpokládané vysoké zvýšení výdajů na důchody v předpovídaném období projeví jako značná zátěž pro veřejné finance. Klíčový význam pro zmírnění rizik pro udržitelnost veřejných financí bude mít zřejmě nekompromisní realizace plánované konsolidace veřejných financí v střednědobém horizontu a další posilování stavu rozpočtu spolu s dalšími strukturálními reformami za účelem udržení na uzdě růstu výdajů spojených se stárnutím obyvatelstva, a to hlavně v oblasti důchodů a zdravotní péče [3].
(12) Předvídaná opatření v oblasti veřejných financí jsou v celkovém souladu s hlavními směry hospodářské politiky, jež jsou součástí integrovaných pokynů na léta 2005 – 2008. V souladu s doporučením Rady program předpokládá zejména nápravu nadměrného schodku. Obsahuje rovněž opatření, která podporují alokaci zdrojů na růst a zaměstnanost, především cestou snižování váhy veřejného sektoru v hospodářství a přenášením daňové zátěže z přímých na nepřímé daně. Ačkoli si je vláda vědoma problému s dlouhodobou udržitelností, program přesto neuvádí konkrétní kroky k řešení tohoto problému.
(13) Program reforem České republiky předložený 14. října 2005 v souvislosti s obnovenou Lisabonskou strategií růstu a zaměstnanosti označuje dlouhodobou udržitelnost za hlavní výzvu, která má dopad na veřejné finance. Rozpočtové dopady omezeného počtu konkrétních reformních opatření uvedených v programu reforem se promítají do rozpočtových prognóz konvergenčního programu. Opatření v oblasti veřejných financí, která předpokládá konvergenční program, jsou v souladu s kroky plánovanými v rámci vnitrostátního programu reforem. Konvergenční program jmenovitě navrhuje opatření na podporu tvorby pracovních míst a růstu cestou změn ve skladbě příjmů a výdajů (zvláště přenesením daňové zátěže z přímých na nepřímé daně a snížením vládní spotřeby a transferů) a dále označením veřejných investic za prioritní položku výdajů, avšak, jak je uvedeno výše, neuvádí žádné konkrétní reformní kroky zaměřené na řešení problému s dlouhodobou udržitelností. Program dále předpokládá posílení významu střednědobých limitů výdajů cestou zavedení závazných zásad v okruzích státního rozpočtu a v čerpání státních prostředků a cestou zapojení místních správ do procesu plánování rozpočtu.
S ohledem na výše uvedené hodnocení Rada bere na vědomí, že program dodržuje cestu k nápravě schodku uvedenou v doporučeních Rady podle čl. 104 odst. 7. S ohledem na tato doporučení se Rada domnívá, že by Česká republika měla:
i) v souvislosti s možným lepším rozpočtovým výsledkem v roce 2005, jakož i se silným skutečným a předpokládaným růstem zvýšit úsilí zaměřené na strukturální změny rozpočtu s ohledem na malou rezervu pod referenční hodnotou plánovanou na rok 2008 (což je konečný termín pro odstranění nadměrného schodku) a za účelem urychlení dosažení střednědobého cíle;
ii) zkvalitnit plánování rozpočtu především cestou analýzy příčin velkých nevyčerpaných a přenášených výdajů;
iii) zlepšit dlouhodobou udržitelnost veřejných financí zejména urychlením důchodové reformy a uskutečněním reformy systému zdravotní péče.
Srovnání základních makroekonomických a rozpočtových předpovědí
Pozn.:
Zdroj:
Konvergenční program (KP); hospodářská prognóza útvarů Komise z podzimu roku 2005 (KOM); výpočty útvarů Komise.
| 2004 | 2005 | 2006 | 2007 | 2008 |
Reálný HDP (změna v %) | KP listopad 2005 | 4,4 | 4,8 | 4,4 | 4,2 | 4,3 |
KOM list. 2005 | 4,4 | 4,8 | 4,4 | 4,3 | neuv. |
KP pros. 2004 | 3,8 | 3,6 | 3,7 | 3,8 | neuv. |
Inflace HISC (%) | KP listopad 2005 | 2,6 | 1,5 | 2,2 | 2,0 | 2,1 |
KOM list. 2005 | 2,6 | 1,7 | 2,9 | 2,6 | neuv. |
KP pros. 2004 | 2,7 | 3,2 | 2,6 | 2,2 | neuv. |
Mezera výstupu (% potenciálního HDP) | KP list. 2005 [4] | – 1,9 | – 0,8 | – 0,1 | 0,3 | 0,8 |
KOM list. 2005 [8] | – 1,4 | – 0,2 | 0,6 | 1,2 | neuv. |
KP pros. 2004 [4] | – 1,3 | – 0,9 | – 0,4 | 0,3 | neuv. |
Celkové saldo veřejných financí (v % HDP) | KP listopad 2005 | – 3,0 | – 4,8 | – 3,8 | – 3,3 | – 2,7 |
KOM list. 2005 | – 3,0 | – 3,2 | – 3,7 | – 3,3 | neuv. |
KP pros. 2004 | – 5,2 | – 4,7 | – 3,8 | – 3,3 | neuv. |
Primární saldo (v % HDP) | KP listopad 2005 | – 1,8 | – 3,5 | – 2,5 | – 2,0 | – 1,2 |
KOM list. 2005 | – 1,8 | – 1,9 | – 2,3 | – 1,9 | neuv. |
KP pros. 2004 | – 4,0 | – 3,4 | – 2,4 | – 1,7 | neuv. |
Cyklicky očištěné saldo (v % HDP) | KP list. 2005 [4] | – 2,4 | – 4,5 | – 3,8 | – 3,4 | – 3,0 |
KOM list. 2005 | – 2,5 | – 3,1 | – 3,9 | – 3,8 | neuv. |
KP pros. 2004 [4] | neuv. | neuv. | neuv. | neuv. | neuv. |
Strukturální saldo [5] (v % HDP) | KP list. 2005 [6] | – 1,9 | – 3,4 | – 3,8 | – 3,4 | – 3,0 |
KOM list. 2005 [7] | – 2,0 | – 2,0 | – 3,9 | – 3,8 | neuv. |
KP pros. 2004 | neuv. | neuv. | neuv. | neuv. | neuv. |
Hrubý státní dluh (v % HDP) | KP listopad 2005 | 36,8 | 37,4 | 37,1 | 37,9 | 37,8 |
KOM list. 2005 | 36,8 | 36,2 | 36,6 | 36,9 | neuv. |
KP pros. 2004 | 38,6 | 38,3 | 39,2 | 40,0 | neuv. |
[1] Úř. věst. L 209, 2.8.1997, s. 1. Nařízení ve znění nařízení (ES) č. 1055/2005 (Úř. věst. L 174, 7.7.2005, s. 1). Všechny dokumenty vztahující se k tomuto textu lze nalézt na této internetové adrese:http://europa.eu.int/comm/economy_finance/about/activities/sgp/main_en.htm.
[2] Program obsahuje všechny povinné a většinu nepovinných údajů stanovených v novém souboru pravidel.
[3] Podrobnosti o dlouhodobé udržitelnosti se nacházejí v technickém hodnocení programu, jež vypracovaly útvary Komise a které bude zveřejněno na internetové stránce:http://europa.eu.int/comm/economy_finance/about/activities/sgp/main_en.htm
[4] Výpočty útvarů Komise na základě informací z programu.
[5] Cyklicky očištěné saldo (stejně jako v předchozích řádcích) s vyloučením jednorázových a jiných prozatímních opatření.
[6] Jednorázová a jiná prozatímní opatření z fiskálního oznámení (0,5 % v roce 2004) a z programu (1,1 % v roce 2005); jež zvyšují schodek.
[7] Jednorázová a jiná prozatímní opatření z prognózy útvarů Komise z podzimu 2005 (0,5 % HDP v roce 2004, 1,1 % v roce 2005; obojí zvyšují schodek).
[8] Na základě odhadovaného potenciálního růstu v jednotlivých letech 2004 – 2007 ve výši 3,5 %, 3,5 %, 3,6 % a 3,7 %.
--------------------------------------------------
Výkaz příjmů a výdajů Evropské agentury pro bezpečnost a ochranu zdraví při práci na rozpočtový rok 2006 – Opravný rozpočet 1
(2006/341/ES)
VÝKAZ PŘÍJMŮ
Hlava Kapitola | Položka | Rozpočtový rok 2006 | Opravný rozpočet 1/2006 | Celkem 2006 |
1
DOTACE OD EVROPSKÉHO SPOLEČENSTVÍ
1 0 | DOTACE OD EVROPSKÉHO SPOLEČENSTVÍ | 13342216 | 489142 | 13831358 |
| Hlava 1 — Celkem | 13342216 | 489142 | 13831358 |
| CELKOVÝ SOUČET | 13522519 | 489142 | 14011661 |
HLAVA 1
DOTACE OD EVROPSKÉHO SPOLEČENSTVÍ
KAPITOLA 1 0 — DOTACE OD EVROPSKÉHO SPOLEČENSTVÍ
Článek Bod | Položka | Rozpočtový rok 2006 | Opravný rozpočet 1/2006 | Celkem 2006 |
KAPITOLA 1 0
1 0 0 | Dotace od Evropského společenství | 13200000 | — | 13200000 |
1 0 1 | Program Phare III (účelově vázáno) | 142216 | 187222 | 329438 |
1 0 2 | Program Phare IV (účelově vázáno) | 142216 | 159704 | 301920 |
| KAPITOLA 1 0 — CELKEM | 13342216 | 489142 | 13831358 |
| Hlava 1 — Celkem | 13342216 | 489142 | 13831358 |
| CELKOVÝ SOUČET | 13522519 | 489142 | 14011661 |
Poznámky
Dotace od Evropského společenství celkem
KAPITOLA 1 0 —DOTACE OD EVROPSKÉHO SPOLEČENSTVÍ
1 0 0Dotace od Evropského společenství
Rozpočtový rok 2006 | Opravný rozpočet 1/2006 | Celkem 2006 |
13200000 | — | 13200000 |
Poznámky
Nařízení Rady (ES) č. 2062/94 ze dne 18. července 1994 o zřízení Evropské agentury pro bezpečnost a zdraví při práci (Úř. věst. L 216, 20.8.1994, s. 1), ve znění nařízení (ES) č. 1643/95 (Úř. věst. L 156, 7.7.1995, s. 1). Podle čl. 12 odst. 3 uvedeného nařízení je dotace pro agenturu zapsána v oddíle "Komise" souhrnného rozpočtu.
1 0 1Program Phare III (účelově vázáno)
Rozpočtový rok 2006 | Opravný rozpočet 1/2006 | Celkem 2006 |
142216 | 187222 | 329438 |
Poznámky
Tento článek obsahuje finanční prostředky pro program Phare III, podepsaný s ES, který bude probíhat v období 2005–2006 s celkovou částkou 500000 EUR. Činnosti zařazené pod Phare III jsou napojeny na schválený pracovní program s příjmy a výdaji vyčleněnými na zvláštní účely. Částka na rok 2005 představuje skutečné provádění rozpočtu v daném roce. Zůstatek vzhledem k celkové částce 500000 EUR se objeví v rozpočtu na rok 2006.
1 0 2Program Phare IV (účelově vázáno)
Rozpočtový rok 2006 | Opravný rozpočet 1/2006 | Celkem 2006 |
142216 | 159704 | 301920 |
Poznámky
Tento článek obsahuje finanční prostředky pro program Phare IV schválený ES, který bude probíhat v období 2006–2007 s celkovou částkou 450000 EUR. Činnosti zařazené pod Phare III jsou napojeny na schválený pracovní program s příjmy a výdaji vyčleněnými na zvláštní účely.
VÝKAZ VÝDAJŮ
Hlava Kapitola | Položka | Rozpočtový rok 2006 | Opravný rozpočet 1/2006 | Celkem 2006 |
3
PROVOZNÍ VÝDAJE
3 0 | VŠEOBECNÉ PROVOZNÍ VÝDAJE | 5750000 | — | 5750000 |
3 1 | MALÉ A STŘEDNÍ PODNIKY (MSP) | | | |
3 2 | PROGRAM PHARE | 142216 | 187222 | 329438 |
3 3 | AKČNÍ PLÁN PRO ROZŠÍŘENÍ | 1550000 | — | 1550000 |
3 4 | PROGRAM PHARE IV (ÚČELOVĚ VÁZÁNO) | | 301920 | 301920 |
| Hlava 3 — Celkem | 7442216 | 489142 | 7931358 |
| CELKOVÝ SOUČET | 13522519 | 489142 | 14011661 |
HLAVA 3
PROVOZNÍ VÝDAJE
KAPITOLA 3 0 — VŠEOBECNÉ PROVOZNÍ VÝDAJE
KAPITOLA 3 1 — MALÉ A STŘEDNÍ PODNIKY (MSP)
KAPITOLA 3 2 — PROGRAM PHARE
KAPITOLA 3 3 — AKČNÍ PLÁN PRO ROZŠÍŘENÍ
KAPITOLA 3 4 — PROGRAM PHARE IV (ÚČELOVĚ VÁZÁNO)
Článek Bod | Položka | Rozpočtový rok 2006 | Opravný rozpočet 1/2006 | Celkem 2006 |
KAPITOLA 3 0
3 0 0
Činnosti kontaktních míst (focal points), včetně činností expertní skupiny, náklady na schůze a na tlumočení
3 0 0 0 | Žádosti o informace a další náklady | p.m. | p.m. | p.m. |
3 0 0 1 | Dotace kontaktním místům | 940000 | — | 940000 |
3 0 0 2 | Setkání kontaktních míst | 88500 | — | 88500 |
3 0 0 3 | Externí hodnocení agentury a její sítě kontaktních míst | 150000 | — | 150000 |
| Článek 3 0 0 — Celkem | 1178500 | — | 1178500 |
3 0 1
Zřízení a správa informační sítě agentury na internetu
3 0 1 0 | Zřízení a správa informační sítě agentury na internetu | 180000 | — | 180000 |
| Článek 3 0 1 — Celkem | 180000 | — | 180000 |
3 0 2
Informační projekty a programy/tematická centra (TC) a externí dodavatelé
3 0 2 0 | Observatorium rizik | 628500 | — | 628500 |
3 0 2 1 | Správné postupy v bezpečnosti a ochraně zdraví (TC) | | | |
3 0 2 2 | Výzkumná práce a zdraví (TC) | | | |
3 0 2 3 | Dobré postupy v bezpečnosti a ochraně zdraví (TC) v nových členských státech | | | |
3 0 2 4 | Pracovní prostředí | 1100000 | — | 1100000 |
| Článek 3 0 2 — Celkem | 1728500 | | 1728500 |
3 0 3
Konference, semináře, pracovní semináře a veřejné akce, propagační činnost, ad hoc jednání atd.
3 0 3 0 | Konference, semináře, pracovní semináře, veřejné akce, propagační činnost atd. | 480000 | — | 480000 |
3 0 3 2 | Ostatní schůze | 66690 | — | 66690 |
| Článek 3 0 3 — Celkem | 546690 | — | 546690 |
3 0 4
Vydavatelská a publikační činnost, šíření informací a další činnosti
3 0 4 0 | Publikace a šíření výsledků studií a dalších informačních činností, jakož i produktů agentury | 380000 | — | 380000 |
3 0 4 4 | Vydavatelská činnost | 51250 | — | 51250 |
| Článek 3 0 4 — Celkem | 431250 | — | 431250 |
3 0 6
Překlady a tlumočení
3 0 6 0 | Překlady studií, zpráv a pracovních dokumentů | 705811 | — | 705811 |
3 0 6 1 | Tlumočení | p.m. | p.m. | p.m. |
| Článek 3 0 6 — Celkem | 705811 | — | 705811 |
3 0 7
Příprava, organizace a řízení Evropského týdne pro bezpečnost a ochranu zdraví při práci
3 0 7 2 | Příprava, organizace a řízení Evropského týdne pro bezpečnost a ochranu zdraví při práci | 480000 | — | 480000 |
| Článek 3 0 7 — Celkem | 480000 | — | 480000 |
3 0 8
Setkání řídící rady a výboru řídící rady
3 0 8 0 | Setkání řídící rady a výboru řídící rady | 271202 | — | 271202 |
| Článek 3 0 8 — Celkem | 271202 | — | 271202 |
3 0 9
Výdaje na mise a reprezentaci
3 0 9 1 | Výdaje na mise, cestovní výdaje a vedlejší výdaje | 219351 | — | 219351 |
3 0 9 2 | Výdaje na pohoštění a reprezentaci | 8696 | — | 8696 |
| Článek 3 0 9 — Celkem | 228047 | — | 228047 |
| KAPITOLA 3 0 — CELKEM | 5750000 | — | 5750000 |
KAPITOLA 3 1
3 1 1
Podpora projektů
3 1 1 0 | Podpora projektů | | | |
| Článek 3 1 1 — Celkem | | | |
3 1 2
Informační akce agentury
3 1 2 0 | Informační akce agentury | | | |
| Článek 3 1 2 — Celkem | | | |
3 1 4
Hodnocení MSP
3 1 4 0 | Hodnocení MSP | | | |
| Článek 3 1 4 — Celkem | | | |
| KAPITOLA 3 1 — CELKEM | | | |
KAPITOLA 3 2
3 2 0
Program Phare (účelové vázáno)
3 2 0 0 | Mzdy pro zaměstnance žijící v cizině/mezinárodní zaměstnance | 53240 | 27627 | 80867 |
3 2 1 0 | Cestovní výdaje (mezinárodní) | 31757 | 44400 | 76157 |
3 2 1 1 | Výdaje na služební cesty zaměstnanců v rámci projeků v zahraničí | 2170 | 1629 | 3799 |
3 2 1 2 | Výdaje na služební cesty zaměstnanců v souvislosti s účastí na seminářích/konferencích | 2700 | 6797 | 9497 |
3 2 2 0 | Překlady/tlumočení | 17600 | — | 17600 |
3 2 3 0 | Seminář pořádaný v souvislosti s Evropským týdnem | — | 14376 | 14376 |
3 2 4 0 | Správci sítě | 13336 | 6564 | 19900 |
3 2 4 1 | Technické vybavení | | 10000 | 10000 |
3 2 5 0 | Dobré postupy – TS | | — | — |
3 2 6 0 | Správní náklady | 1413 | 2057 | 3470 |
3 2 7 0 | Vytištění informačních materiálů | 20000 | 7772 | 27772 |
3 2 8 0 | Semináře a konference v rámci IZP | | 48000 | 48000 |
3 2 8 1 | Služby v oblasti médií | | 10000 | 10000 |
3 2 8 2 | Vedení seznamu a distribuce | | 8000 | 8000 |
| Článek 3 2 0 — Celkem | 142216 | 187222 | 329438 |
| KAPITOLA 3 2 — CELKEM | 142216 | 187222 | 329438 |
KAPITOLA 3 3
3 3 0 | Akční plán pro rozšíření | 1550000 | — | 1550000 |
| KAPITOLA 3 3 — CELKEM | 1550000 | — | 1550000 |
KAPITOLA 3 4
3 4 0
Program Phare IV (účelově vázáno)
3 4 0 0 | Mzdy pro zaměstnance žijící v cizině/mezinárodní zaměstnance | | 67500 | 67500 |
3 4 1 0 | Cestovní výdaje (mezinárodní) | | 45000 | 45000 |
3 4 1 1 | Výdaje na služební cesty zaměstnanců v rámci projektů v zahraničí | | 3110 | 3110 |
3 4 1 2 | Výdaje na služební cesty zaměstnanců v souvislosti s účastí na seminářích/konferencích | | 6000 | 6000 |
3 4 2 0 | Překlady/tlumočení | | 27840 | 27840 |
3 4 3 0 | Seminář pořádaný v souvislosti s Evropským týdnem | | 44000 | 44000 |
3 4 4 0 | Správci sítě, asistence kontaktním místům | | 75600 | 75600 |
3 4 4 1 | Počítačové vybavení | | 4800 | 4800 |
3 4 5 0 | Nábytek | | 4000 | 4000 |
3 4 6 0 | Vytištění informačních materiálů | | 24070 | 24070 |
| Článek 3 4 0 — Celkem | | 301920 | 301920 |
| KAPITOLA 3 4 — CELKEM | | 301920 | 301920 |
| Hlava 3 — Celkem | 7442216 | 489142 | 7931358 |
| CELKOVÝ SOUČET | 13522519 | 489142 | 14011661 |
Poznámky
Finanční prostředky na provozní výdaje celkem
KAPITOLA 3 0 —VŠEOBECNÉ PROVOZNÍ VÝDAJE
3 0 0Činnosti kontaktních míst (focal points), včetně činností expertní skupiny, náklady na schůze a na tlumočení
3 0 0 0Žádosti o informace a další náklady
Rozpočtový rok 2006 | Opravný rozpočet 1/2006 | Celkem 2006 |
p.m. | p.m. | p.m. |
Poznámky
Tato položka je určena na pokrytí nákladů na vyřizování informačních požadavků (k vyřízení ze strany kontaktních míst) a přípravu menších hlášení o jejich výsledcích a dále k pokrytí dalších nákladů souvisejících s řízením systému kontaktních míst.
3 0 0 1Dotace kontaktním místům
Rozpočtový rok 2006 | Opravný rozpočet 1/2006 | Celkem 2006 |
940000 | — | 940000 |
Poznámky
Tato položka je určena na podporu aktivit sítě kontaktních míst agentury s cílem zajistit efektivní šíření informací agentury a sdělení kampaní na úrovni jednotlivých členských států. Toho je dosaženo prostřednictvím grantových dohod mezi agenturou a kontaktními místy o spolufinancování vhodných aktivit, jako je například podpora činností v rámci Evropského týdne a další aktivity související s šířením informací.
3 0 0 2Setkání kontaktních míst
Rozpočtový rok 2006 | Opravný rozpočet 1/2006 | Celkem 2006 |
88500 | — | 88500 |
Poznámky
Tato položka je určena na pokrytí provozních nákladů sítě národních kontaktních míst, včetně cestovních výdajů a denních příspěvků, v případě potřeby nákladů na tlumočení a pronájem prostor.
3 0 0 3Externí hodnocení agentury a její sítě kontaktních míst
Rozpočtový rok 2006 | Opravný rozpočet 1/2006 | Celkem 2006 |
150000 | — | 150000 |
Poznámky
Tato položka je určena na pokrytí smluvních nákladů souvisejících s hodnocením práce agentury a její sítě kontaktních míst.
3 0 1Zřízení a správa informační sítě agentury na internetu
3 0 1 0Zřízení a správa informační sítě agentury na internetu
Rozpočtový rok 2006 | Opravný rozpočet 1/2006 | Celkem 2006 |
180000 | — | 180000 |
Poznámky
Tato položka je určena na pokrytí správy a vývoje elektronických komunikačních prostředků agentury. Patří sem "třetí generace" webových stránek sítě agentury, včetně vícejazyčných stránek až ve 20 jazycích, extranet a internet agentury.
3 0 2Informační projekty a programy/tematická centra (TC) a externí dodavatelé
Poznámky
Tato položka je určena na pokrytí nákladů na práci tematických center zahrnutých řídící radou do plánu činnosti agentury, nebo na konkrétní projekty a zprávy, které přispějí k provádění klíčových oblastí aktivit v rámci plánu činnosti agenury.
3 0 2 0Observatorium rizik
Rozpočtový rok 2006 | Opravný rozpočet 1/2006 | Celkem 2006 |
628500 | — | 628500 |
Poznámky
Tato položka pokrývá založení a rozvoj Observatoria rizik. Zahrnuje zejména shromažďování, analýzu a konsolidaci existujících statistických údajů; předpovědi nových a nově vznikajících rizik; rozvoj webových stránek Observatoria rizik; přípravu a testovací fázi průzkumu/panelu společností zahrnujícího všechny státy EU; určení výzkumných priorit v oblasti bezpečnosti a ochrany zdraví při práci a podporu výzkumných projektů v oblasti bezpečnosti a ochrany zdraví při práci na úrovni EU.
3 0 2 1Správné postupy v bezpečnosti a ochraně zdraví (TC)
Rozpočtový rok 2006 | Opravný rozpočet 1/2006 | Celkem 2006 |
| | |
Poznámky
Tato položka byla v roce 2005 přesunuta do bodů 3 0 2 0 a 3 0 2 4.
3 0 2 2Výzkumná práce a zdraví (TC)
Rozpočtový rok 2006 | Opravný rozpočet 1/2006 | Celkem 2006 |
| | |
Poznámky
Tato položka byla v roce 2005 přesunuta do bodů 3 0 2 0 a 3 0 2 4.
3 0 2 3Dobré postupy v bezpečnosti a ochraně zdraví (TC) v nových členských státech
Rozpočtový rok 2006 | Opravný rozpočet 1/2006 | Celkem 2006 |
| | |
Poznámky
Tato položka byla v roce 2005 přesunuta do bodů 3 0 2 4.
3 0 2 4Pracovní prostředí
Rozpočtový rok 2006 | Opravný rozpočet 1/2006 | Celkem 2006 |
1100000 | — | 1100000 |
Poznámky
Tato položka je určena na pokrytí nákladů na rozvoj škály témat, která by spojovala přezkoumání a analýzu dostupného výzkumného materiálu a shromažďování a zpřístupňování politik a správné praxe. Zahrnuje zejména příspěvek k Evropskému týdnu na téma mladých pracovníků, sektorové přehledy (hotely a restaurace), přípravu Evropského týdne 2007 na téma muskuloskeletálních chorob a pokračující vylepšování intenetových stránek agentury.
3 0 3Konference, semináře, pracovní semináře a veřejné akce, propagační činnost, ad hoc jednání atd.
3 0 3 0Konference, semináře, pracovní semináře, veřejné akce, propagační činnost atd.
Rozpočtový rok 2006 | Opravný rozpočet 1/2006 | Celkem 2006 |
480000 | — | 480000 |
Poznámky
Tato položka je určena na pokrytí nákladů na propagační a komunikační činnost související s informačními produkty a službami agentury, které přispějí k provádění plánu činnosti agentury. Mezi tyto činnosti může patřit organizace marketigových aktivit, výzkum trhu, tisková a propagační činnost související s prací agentury (průzkumy, brožury, videozáznamy, plakáty, veřejné akce, konference, semináře, výstavy, kampaně atd.), jakož i příspěvky k podobným akcím organizovaným třetími stranami, pokud přispívají k provádění a rozvoji plánu činnosti agentury.
3 0 3 2Ostatní schůze
Rozpočtový rok 2006 | Opravný rozpočet 1/2006 | Celkem 2006 |
66690 | — | 66690 |
Poznámky
Tato položka je určena na pokrytí provozních nákladů na ostatní schůze, jako jsou např. ad hoc schůze skupin či další schůze expertů (včetně cestovních výdajů a denních příspěvků a v případě potřeby nákladů na tlumočení a pronájem prostor).
3 0 4Vydavatelská a publikační činnost, šíření informací a další činnosti
3 0 4 0Publikace a šíření výsledků studií a dalších informačních činností, jakož i produktů agentury
Rozpočtový rok 2006 | Opravný rozpočet 1/2006 | Celkem 2006 |
380000 | — | 380000 |
Poznámky
Tato položka je určena na pokrytí nákladů na publikaci a šíření (včetně databází a mailingu) výsledků studií, dalších informační produktů a publikací agentury (výroční zpráva, newsletter, magazín, rozpočet agentury apod.), které budou přispívat k provádění plánu činnosti agentury.
3 0 4 4Vydavatelská činnost
Rozpočtový rok 2006 | Opravný rozpočet 1/2006 | Celkem 2006 |
51250 | — | 51250 |
Poznámky
Tato položka je určena na pokrytí nákladů na vydavatelskou činnost.
3 0 6Překlady a tlumočení
3 0 6 0Překlady studií, zpráv a pracovních dokumentů
Rozpočtový rok 2006 | Opravný rozpočet 1/2006 | Celkem 2006 |
705811 | — | 705811 |
Poznámky
Tato položka je určena na pokrytí překladů studií, zpráv, jakož i pracovních dokumentů pro řídící radu a její výbor, a dále pro kongresy, semináře atd., do jednotlivých jazyků Společenství. Překladatelské práce budou především provedeny Překladatelským střediskem pro instituce Evropské unie v Lucemburku.
3 0 6 1Tlumočení
Rozpočtový rok 2006 | Opravný rozpočet 1/2006 | Celkem 2006 |
p.m. | p.m. | p.m. |
Poznámky
Tato položka je určena na pokrytí tlumočnických služeb, které agentuře fakturují orgány EU, zvláště pak Komise. Rovněž je určena na pokrytí plateb pro externí tlumočníky objednané agenturou pro mimořádné konference, na kterých nemůže tlumočení poskytnout Komise. Kromě honoráře tato platba rovněž zahrnuje příspěvek na program životního pojištění a nemocenského pojištění, jakož i pojištění proti zranění a úmrtí a refundaci cestovních nákladů a výplatu pevných cestovních náhrad pro externí tlumočníky, jejichž sídlo podnikání se nenachází v místě zaměstnání.
3 0 7Příprava, organizace a řízení Evropského týdne pro bezpečnost a ochranu zdraví při práci
3 0 7 2Příprava, organizace a řízení Evropského týdne pro bezpečnost a ochranu zdraví při práci
Rozpočtový rok 2006 | Opravný rozpočet 1/2006 | Celkem 2006 |
480000 | — | 480000 |
Poznámky
Tato položka je určena na pokrytí nákladů na výrobu a distribuci materiálů pro kampaň, organizaci a řízení konferencí (závěrečný ceremoniál a program udělování cen za správnou praxi), semináře, výstavy, veřejné akce, propagační činnost a hodnocení v rámci Evropského týdne bezpečnosti a ochrany zdraví při práci.
3 0 8Setkání řídící rady a výboru řídící rady
3 0 8 0Setkání řídící rady a výboru řídící rady
Rozpočtový rok 2006 | Opravný rozpočet 1/2006 | Celkem 2006 |
271202 | — | 271202 |
Poznámky
Tato položka je určena na pokrytí provozních nákladů řídící rady a výboru řídící rady, včetně cestovních výdajů a denních příspěvků, v případě potřeby nákladů na tlumočení a pronájem prostor.
3 0 9Výdaje na mise a reprezentaci
3 0 9 1Výdaje na mise, cestovní výdaje a vedlejší výdaje
Rozpočtový rok 2006 | Opravný rozpočet 1/2006 | Celkem 2006 |
219351 | — | 219351 |
Poznámky
Tato položka je určena na pokrytí cestovních výdajů, plateb denních příspěvků v průběhu misí a pomocných nebo výjimečných výdajů vynaložených stanovenými zaměstnanci v zájmu výkonu služby, v souladu s ustanoveními služebního řádu úředníků Evropských společenství.
3 0 9 2Výdaje na pohoštění a reprezentaci
Rozpočtový rok 2006 | Opravný rozpočet 1/2006 | Celkem 2006 |
8696 | — | 8696 |
Poznámky
Tato položka je určena na pokrytí výdajů na pohoštění a reprezentaci.
KAPITOLA 3 1 —MALÉ A STŘEDNÍ PODNIKY (MSP)
3 1 1Podpora projektů
3 1 1 0Podpora projektů
Rozpočtový rok 2006 | Opravný rozpočet 1/2006 | Celkem 2006 |
| | |
Poznámky
Tato položka je určena na financování opatření na podporu MSP v oblasti rozvoje a výměny účinných příkladů dobré praxe, které snižují bezpečnostní a zdravotní rizika.
3 1 2Informační akce agentury
3 1 2 0Informační akce agentury
Rozpočtový rok 2006 | Opravný rozpočet 1/2006 | Celkem 2006 |
| | |
Poznámky
Tato položka je určena na pokrytí organizace informačních akcí agentury, zejména podpory výsledků oceněných projektů.
3 1 4Hodnocení MSP
3 1 4 0Hodnocení MSP
Rozpočtový rok 2006 | Opravný rozpočet 1/2006 | Celkem 2006 |
| | |
Poznámky
Tato položka je určena na pokrytí nákladů na hodnocení a vykazování externího subdodavatele u programů financování MSP.
KAPITOLA 3 2 —PROGRAM PHARE
3 2 0Program Phare (účelové vázáno)
Poznámky
Tato kapitola obsahuje přípravná opatření pro budoucí účast Rumunska a Bulharska na práci agentury. S Evropskou komisí byl podepsán program Phare III o celkovém objemu finančních prostředků 500000 EUR, který bude probíhat v období 2005–2006. Činnosti v rámci programu Phare III jsou napojeny na schválený plán činnosti agentury, přičemž příjmy a výdaje jsou účelově vázané. Částky na rok 2005 představuje skutečné provádění rozpočtu v daném roce. Zůstatek vzhledem k celkové částce 500000 EUR se objeví v rozpočtu na rok 2006.
3 2 0 0Mzdy pro zaměstnance žijící v cizině/mezinárodní zaměstnance
Rozpočtový rok 2006 | Opravný rozpočet 1/2006 | Celkem 2006 |
53240 | 27627 | 80867 |
3 2 1 0Cestovní výdaje (mezinárodní)
Rozpočtový rok 2006 | Opravný rozpočet 1/2006 | Celkem 2006 |
31757 | 44400 | 76157 |
3 2 1 1Výdaje na služební cesty zaměstnanců v rámci projektů v zahraničí
Rozpočtový rok 2006 | Opravný rozpočet 1/2006 | Celkem 2006 |
2170 | 1629 | 3799 |
3 2 1 2Výdaje na služební cesty zaměstnanců v souvislosti s účastí na seminářích/konferencích
Rozpočtový rok 2006 | Opravný rozpočet 1/2006 | Celkem 2006 |
2700 | 6797 | 9497 |
3 2 2 0Překlady/tlumočení
Rozpočtový rok 2006 | Opravný rozpočet 1/2006 | Celkem 2006 |
17600 | — | 17600 |
3 2 3 0Seminář pořádaný v souvislosti s Evropským týdnem
Rozpočtový rok 2006 | Opravný rozpočet 1/2006 | Celkem 2006 |
— | 14376 | 14376 |
3 2 4 0Správci sítě
Rozpočtový rok 2006 | Opravný rozpočet 1/2006 | Celkem 2006 |
13336 | 6564 | 19900 |
3 2 4 1Technické vybavení
Rozpočtový rok 2006 | Opravný rozpočet 1/2006 | Celkem 2006 |
| 10000 | 10000 |
3 2 5 0Dobré postupy – TS
Rozpočtový rok 2006 | Opravný rozpočet 1/2006 | Celkem 2006 |
| — | — |
3 2 6 0Správní náklady
Rozpočtový rok 2006 | Opravný rozpočet 1/2006 | Celkem 2006 |
1413 | 2057 | 3470 |
3 2 7 0Vytištění informačních materiálů
Rozpočtový rok 2006 | Opravný rozpočet 1/2006 | Celkem 2006 |
20000 | 7772 | 27772 |
3 2 8 0Semináře a konference v rámci IZP
Rozpočtový rok 2006 | Opravný rozpočet 1/2006 | Celkem 2006 |
| 48000 | 48000 |
3 2 8 1Služby v oblasti médií
Rozpočtový rok 2006 | Opravný rozpočet 1/2006 | Celkem 2006 |
| 10000 | 10000 |
3 2 8 2Vedení seznamu a distribuce
Rozpočtový rok 2006 | Opravný rozpočet 1/2006 | Celkem 2006 |
| 8000 | 8000 |
KAPITOLA 3 3 —AKČNÍ PLÁN PRO ROZŠÍŘENÍ
3 3 0Akční plán pro rozšíření
Rozpočtový rok 2006 | Opravný rozpočet 1/2006 | Celkem 2006 |
1550000 | — | 1550000 |
Poznámky
Tato položka je určena na pokrytí nákladů na provádění Akčního plánu pro rozšíření (Enlargement Action Plan, EAP), jehož cílem je zlepšení úrovně bezpečnosti a ochrany zdraví při práci v 10 nových členských státech. K hlavním oblastem aktivit patří zejména zvyšování povědomí o problematice a přenos souvisejících poznatků na MSP.
KAPITOLA 3 4 —PROGRAM PHARE IV (ÚČELOVĚ VÁZÁNO)
3 4 0Program Phare IV (účelově vázáno)
Poznámky
Tato kapitola obsahuje přípravná opatření pro budoucí účast Chorvatska a Turecka na práci agentury. Evropská komise schválila program Phare IV o celkovém objemu finančních prostředků 450000 EUR, který bude probíhat v období 2006–2007. Činnosti v rámci programu Phare IV jsou napojeny na schválený plán činnosti agentury, přičemž příjmy a výdaje jsou účelově vázané. Částky naznačují objem činnosti v rozpočtových letech 2006 a 2007. Nevázané zůstatky z roku 2006 budou přeneseny do rozpočtového roku 2007.
3 4 0 0Mzdy pro zaměstnance žijící v cizině/mezinárodní zaměstnance
Rozpočtový rok 2006 | Opravný rozpočet 1/2006 | Celkem 2006 |
| 67500 | 67500 |
3 4 1 0Cestovní výdaje (mezinárodní)
Rozpočtový rok 2006 | Opravný rozpočet 1/2006 | Celkem 2006 |
| 45000 | 45000 |
3 4 1 1Výdaje na služební cesty zaměstnanců v rámci projektů v zahraničí
Rozpočtový rok 2006 | Opravný rozpočet 1/2006 | Celkem 2006 |
| 3110 | 3110 |
3 4 1 2Výdaje na služební cesty zaměstnanců v souvislosti s účastí na seminářích/konferencích
Rozpočtový rok 2006 | Opravný rozpočet 1/2006 | Celkem 2006 |
| 6000 | 6000 |
3 4 2 0Překlady/tlumočení
Rozpočtový rok 2006 | Opravný rozpočet 1/2006 | Celkem 2006 |
| 27840 | 27840 |
3 4 3 0Seminář pořádaný v souvislosti s Evropským týdnem
Rozpočtový rok 2006 | Opravný rozpočet 1/2006 | Celkem 2006 |
| 44000 | 44000 |
3 4 4 0Správci sítě, asistence kontaktním místům
Rozpočtový rok 2006 | Opravný rozpočet 1/2006 | Celkem 2006 |
| 75600 | 75600 |
3 4 4 1Počítačové vybavení
Rozpočtový rok 2006 | Opravný rozpočet 1/2006 | Celkem 2006 |
| 4800 | 4800 |
3 4 5 0Nábytek
Rozpočtový rok 2006 | Opravný rozpočet 1/2006 | Celkem 2006 |
| 4000 | 4000 |
3 4 6 0Vytištění informačních materiálů
Rozpočtový rok 2006 | Opravný rozpočet 1/2006 | Celkem 2006 |
| 24070 | 24070 |
--------------------------------------------------
Rozhodnutí Komise
ze dne 17. února 2006
o některých ochranných opatřeních souvisejících s případy vysoce patogenní influenzy ptáků u volně žijících ptáků ve Společenství a o zrušení rozhodnutí 2006/86/ES, 2006/90/ES, 2006/91/ES, 2006/94/ES, 2006/104/ES a 2006/105/ES
(oznámeno pod čislem K(2006) 554)
(Text s významem pro EHP)
(2006/115/ES)
KOMISE EVROPSKÝCH SPOLEČENSTVÍ
s ohledem na směrnici Rady 89/662/EHS ze dne 11. prosince 1989 o veterinárních kontrolách v obchodu uvnitř Společenství s cílem dotvoření vnitřního trhu [1], a zejména na čl. 9 odst. 4 uvedené směrnice,
s ohledem na směrnici Rady 90/425/EHS ze dne 26. června 1990 o veterinárních a zootechnických kontrolách v obchodu s některými živými zvířaty a produkty uvnitř Společenství s cílem dotvoření vnitřního trhu [2], a zejména na čl. 10 odst. 4 uvedené směrnice,
s ohledem na nařízení Evropského parlamentu a Rady (ES) č. 998/2003 ze dne 26. května 2003 o veterinárních podmínkách pro neobchodní přesuny zvířat v zájmovém chovu a o změně směrnice Rady 92/65/EHS [3], a zejména na článek 18 uvedeného nařízení,
vzhledem k těmto důvodům:
(1) Influenza ptáků je infekční virová choroba drůbeže a ptáků, která je příčinou úmrtnosti a poruch, které mohou rychle nabýt epizootických rozměrů, jež může představovat vážné nebezpečí pro zdraví zvířat a lidí, a silně snížit výnosnost chovu drůbeže. Hrozí, že by původce choroby mohl být prostřednictvím mezinárodního obchodu se živými ptáky nebo produkty z nich získanými přenášen z volně žijících ptáků na domácí ptáky, zejména na drůbež, a také z jednoho členského státu do jiných členských států a třetích zemí.
(2) V několika členských státech se vyskytlo podezření na případy vysoce patogenní influenzy ptáků podtypu H5N1 nebo byly tyto případy potvrzeny. Komise již přijala prozatímní ochranná opatření. Vzhledem k epizootologické situaci je vhodné přijmout nezbytná ochranná opatření na úrovni Společenství, aby se zabránilo rozšíření uvedené choroby z volně žijících ptáků na drůbež.
(3) V případě, že bude na území některého členského státu izolován virus influenzy ptáků podtypu H5 odebraný z klinického případu u volně žijících ptáků a klinický obraz a epizootologické okolnosti odůvodní podezření na vysoce patogenní influenzu ptáků způsobenou virem influenzy typu A podtypu H5N1, a to až do určení typu neuraminidázy (N) a indexu patogenity, nebo bude potvzena přítomnost výše uvedeného podtypu, měly by dotčené členské státy použít určitá ochranná opatření, aby minimalizovaly riziko pro drůbež.
(4) Měla by se použít zvláštní opatření uvedená v tomto rozhodnutí, aniž by byla dotčena opatření, která mají přijmout členské státy v rámci směrnice Rady 92/40/EHS ze dne 19. května 1992, kterou se zavádějí opatření Společenství pro tlumení influenzy ptáků [4].
(5) V zájmu zajištění soudržnosti je vhodné používat pro účely tohoto rozhodnutí některé definice stanovené ve směrnici Rady 2005/94/ES ze dne 20. prosince 2005 o opatřeních Společenství pro tlumení influenzy ptáků a o zrušení směrnice 92/40/EHS [5], ve směrnici Rady 90/539/EHS ze dne 15. října 1990 o veterinárních podmínkách pro obchod s drůbeží a násadovými vejci uvnitř Společenství a jejich dovoz ze třetích zemí [6], v nařízení Evropského parlamentu a Rady (ES) č. 853/2004 ze dne 29. dubna 2004, kterým se stanoví zvláštní hygienická pravidla pro potraviny živočišného původu [7], a v nařízení Evropského parlamentu a Rady (ES) č. 998/2003 ze dne 26. května 2003 o veterinárních podmínkách pro neobchodní přesuny zvířat v zájmovém chovu a o změně směrnice Rady 92/65/EHS [8].
(6) Kolem místa, kde byla choroba u volně žijících ptáků zjištěna, by mělo být vymezeno ochranné pásmo a pásmo dozoru. Tato pásma by měla být omezena na rozlohu nezbytnou k zamezení zavlečení viru do komerčních a nekomerčních hejn drůbeže.
(7) Je vhodné kontrolovat a omezit přesuny především živých ptáků a násadových vajec a umožnit kontrolované odesílání takových ptáků a produktů ptačího původu za určitých podmínek z pásem.
(8) Opatření stanovená v rozhodnutí Komise 2005/734/ES ze dne 19. října 2005, kterým se stanoví opatření biologické bezpečnosti, jež mají snížit riziko přenosu vysoce patogenní influenzy ptáků způsobované virem influenzy typu A podtypu H5N1 z volně žijících ptáků na drůbež a jiné ptáky chované v zajetí, a kterým se stanoví systém včasného odhalení v mimořádně ohrožených oblastech [9] by měla být prováděna v ochranných pásmech a v pásmech dozoru, nezávisle na definovaném rizikovém statutu oblasti, kde se vyskytlo podezření na vysoce patogenní influenzu ptáků u volně žijících ptáků, nebo kde byla tato choroba potvrzena.
(9) Směrnice Rady 92/65/EHS ze dne 13. července 1992 o veterinárních předpisech pro obchod se zvířaty, spermatem, vajíčky a embryi uvnitř Společenství a jejich dovoz do Společenství, pokud se na ně nevztahují zvláštní veterinární předpisy Společenství uvedené v příloze A oddíle I směrnice 90/425/EHS [10], stanoví schválené subjekty, schválené instituty a schválená střediska a vzor osvědčení, které má provázet zvířata nebo jejich gamety při přesunech mezi takovými schválenými zařízeními v různých členských státech. V případě ptáků pocházejících ze subjektů, institutů a středisek schválených v souladu s uvedenou směrnicí nebo do nich přivážených by měla být stanovena odchylka od přepravních omezení.
(10) Přeprava násadových vajec z ochranných pásem by měla být za určitých podmínek povolena. Lze povolit odesílání násadových vajec do jiných zemí za předpokladu, že budou především splněny podmínky uvedené ve směrnici 2005/94/ES. V takových případech by veterinární osvědčení stanovená v souladu se směrnicí 90/539/EHS měla obsahovat odkaz na toto rozhodnutí.
(11) Odesílání masa, mletého masa, masných polotovarů a masných výrobků z ochranných pásem by mělo být povoleno za určitých podmínek, zejména pokud jde o soulad s určitými požadavky stanovenými v nařízení (ES) č. 853/2004 a v nařízení Evropského parlamentu a Rady (ES) č. 854/2004 ze dne 29. dubna 2004, kterým se stanoví zvláštní pravidla pro organizaci úředních kontrol produktů živočišného původu určených k lidské spotřebě [11].
(12) Směrnice Rady 2002/99/ES ze dne 16. prosince 2002, kterou se stanoví veterinární předpisy pro produkci, zpracování, distribuci a dovoz produktů živočišného původu určených k lidské spotřebě [12], stanoví seznam ošetření masa ze zakázaných území, které učiní maso bezpečným a možnost stanovení zvláštního označení zdravotní nezávadnosti a označení zdravotní nezávadnosti požadovaného u masa, jehož uvedení na trh nebylo povoleno z veterinárních důvodů. Je vhodné povolit odesílání masa opatřeného označením zdravotní nezávadnosti stanoveným v uvedené směrnici a masných výrobků, které byly ošetřeny podle uvedené směrnice, z ochranných pásem. (13) Podle nařízení Evropského parlamentu a Rady (ES) č. 1774/2002 ze dne 3. října 2002 o hygienických pravidlech pro vedlejší produkty živočišného původu, které nejsou určeny pro lidskou spotřebu [13], je uvádění řady vedlejších produktů živočišného původu na trh, např. želatiny k technickému využití, materiálů k farmaceutickému využití a dalších produktů pocházejících z oblastí Společenství podléhajících veterinárním omezením, povoleno, neboť tyto produkty se díky zvláštním podmínkám při výrobě, zpracování a využití, které účinně inaktivují případné patogeny nebo zabraňují kontaktu s vnímavými zvířaty, považují za bezpečné. Je proto vhodné povolit přepravu nezpracované použité podestýlky nebo hnoje z ochranných pásem za účelem ošetření v souladu s uvedeným nařízením a vedlejších produktů živočišného původu, které splňují podmínky stanovené v uvedeném nařízení.
(14) Toto rozhodnutí by mělo být přezkoumáno s ohledem na provádění směrnice 2005/94/ES členskými státy.
(15) Po oznámení případů vysoce patogenní influenzy ptáků způsobené virem influenzy typu A podtypu H5N1 u volně žijících živočichů v Řecku, Itálii a ve Slovinsku přijala Komise ve spolupráci s dotčenými členskými státy rozhodnutí 2006/86/ES [14], 2006/90/ES [15], 2006/91/ES [16], 2006/94/ES [17],2006/104/ES [18] a 2006/105/ES [19] o některých prozatímních ochranných opatřeních souvisejících s podezřelými případy vysoce patogenní influenzy ptáků u volně žijících ptáků v v příslušných členských státech, která by měla být zrušena.
(16) Opatření stanovená tímto rozhodnutím jsou v souladu se stanoviskem Stálého výboru pro potravinový řetězec a zdraví zvířat,
PŘIJALA TOTO ROZHODNUTÍ:
Článek 1
Předmět, oblast působnosti a definice
1. Toto rozhodnutí stanoví některá ochranná opatření, která se použijí v případech, kdy je izolována vysoce patogenní influenza ptáků u volně žijících ptáků na území některého členského státu (dále jen %quot%dotčený členský stát%quot%), způsobená virem influenzy typu A, podtypu H5, u něhož existuje nebo bylo potvrzeno podezření, že je neuraminidázy typu N1, za účelem zabránění rozšíření influenzy ptáků z volně žijících ptáků na drůbež nebo jiné ptactvo chované v zajetí, jakož i zabránění kontaminace produktů z nich získaných.
2. Není-li stanoveno jinak, použijí se definice uvedené ve směrnici 2005/94/ES. Kromě toho se použijí tyto definice:
a) %quot%násadovými vejci%quot% se rozumí vejce, jak jsou definována v čl. 2 odst. 2 směrnice 90/539/EHS;
b) %quot%volně žijící pernatou zvěří%quot% se rozumí zvěř, jak je definována v bodě 1.5 druhé odrážce a v bodě 1.7 přílohy I nařízení (ES) č. 853/2004;
c) %quot%jiným ptactvem chovaným v zajetí%quot% se rozumí ptáci, jak jsou definováni v čl. 2 bodě 6 směrnice 2005/94/ES, včetně:
i) druhů ptáků v zájmovém chovu podle čl. 3 písm. a) nařízení (ES) č. 998/2003 a
ii) ptáků pro zoologické zahrady, cirkusy, zábavní parky a výzkumné laboratoře.
Článek 2
Vymezení ochranných pásem a pásem dozoru
1. Dotčený členský stát vymezí kolem oblasti, kde byla potvrzena přítomnost vysoce patogenní influenzy ptáků způsobené virem influenzy typu A podtypu H5 u volně žijících ptáků a kde je podezření na neuraminidázu typu N1 nebo kde byla neuraminidáza typu N1 potvrzena:
a) ochranné pásmo v okruhu nejméně tří kilometrů a
b) pásmo dozoru v okruhu nejméně deseti kilometrů, včetně ochranného pásma.
2. Při vymezení ochranných pásem a pásem dozoru uvedených v odstavci 1 se přihlédne k zeměpisným, správním, ekologickým a epizootickým faktorům spojeným s influenzou ptáků a ke kontrolní struktuře.
3. Pokud ochranná pásma nebo pásma dozoru pokrývají území jiných členských států, spolupracuje dotčený členský stát při vymezení pásem s orgány těchto členských států.
4. Dotčený členský stát oznámí Komisi a ostatním členským státům podrobnosti o jakýchkoli ochranných pásmech a o pásmech dozoru vymezených podle tohoto článku a případně o přijatých opatřeních informuje veřejnost.
Článek 3
Opatření v ochranném pásmu
1. Dotčený členský stát zajistí, aby se v ochranném pásmu použila alespoň tato opatření:
a) zjištění všech hospodářství v daném pásmu;
b) pravidelné a zdokumentované kontroly všech obchodních hospodářství, klinické vyšetření drůbeže zahrnující případně odběr vzorků za účelem provedení laboratorních vyšetření;
c) provádění vhodných opatření biologické bezpečnosti přímo v daném hospodářství, včetně dezinfekce vstupů a výstupů hospodářství, prostorů kde se drůbež chová nebo držení drůbeže na místech, kde je možno zabránit přímému a nepřímému styku s jinou drůbeží a s ptactvem chovaným v zajetí;
d) provádění opatření biologické bezpečnosti stanovených v rozhodnutí 2005/734/ES;
e) kontrola přesunů produktů z drůbeže v souladu s článkem 9;
f) aktivní sledování choroby u populace volně žijících ptáků, zejména u vodního ptactva, a to případně ve spolupráci s lovci a pozorovateli ptáků, kteří byli výslovně poučeni o opatřeních k vlastní ochraně před nakažením virem a k zabránění rozšíření viru na vnímavá zvířata;
g) kampaně s cílem informovat veřejnost a zvýšit povědomí o chorobě mezi majiteli, lovci a pozorovateli ptáků.
2. Dotčený členský stát zajistí, aby byly v ochranném pásmu zakázány tyto činnosti:
a) odstraňování drůbeže a jiného ptactva chovaného v zajetí z hospodářství, v němž jsou drženi;
b) shromažďování drůbeže a jiného ptactva chovaného v zajetí na veletrzích, trzích, výstavách či jiných setkáních;
c) přeprava drůbeže a jiného ptactva chovaného v zajetí v pásmu, kromě přepravy na hlavních silnicích a železnicích a přepravy na jatka pro přímou porážku;
d) odesílání násadových vajec z pásma;
e) odesílání čerstvého masa, mletého masa, masných polotovarů a masných výrobků z drůbeže, jiného ptactva chovaného v zajetí a z volně žijící pernaté zvěře z pásma;
f) přeprava či šíření nezpracované použité podestýlky nebo hnoje z hospodářství nacházejícího se uvnitř pásma mimo pásmo, kromě přepravy pro ošetření v souladu s nařízením (ES) č. 1774/2002;
g) lov volně žijících ptáků.
Článek 4
Opatření v pásmu dozoru
1. Dotčený členský stát zajistí, aby se v pásmu dozoru použila alespoň tato opatření:
a) zjištění všech hospodářství v daném pásmu;
b) provedení vhodných opatření biologické bezpečnosti přímo v daném hospodářství, včetně použití vhodných prostředků pro dezinfekci vstupů a výstupů hospodářství;
c) provádění opatření biologické bezpečnosti stanovených v rozhodnutí 2005/734/ES;
d) kontrola přesunů drůbeže a jiného ptactva chovaného v zajetí a násadových vajec uvnitř pásma.
2. Dotčený členský stát zajistí, aby byly v pásmu dozoru zakázány tyto činnosti:
a) přesuny drůbeže a jiného ptactva chovaného v zajetí mimo pásmo během prvních 15 dní po vymezení pásma;
b) shromažďování drůbeže a jiných ptáků na veletrzích, trzích, výstavách či jiných setkáních;
c) lov volně žijících ptáků.
Článek 5
Doba trvání opatření
Pokud se potvrdí, že typ neuraminidázy je odlišný od typu N1 nebo že virus je nízkopatogenní, opatření stanovená v článcích 3 a 4 se zruší.
Pokud se u volně žijících ptáků potvrdí přítomnost viru vysoce patogenní influenzy typu A, zejména podtypu H5N1, opatření stanovená v článcích 3 a 4 se uplatňují tak dlouho, jak je nezbytné s ohledem na zeměpisné, správní, ekologické a epizootické faktory spojené s influenzou ptáků a nejméně 21 v případě ochranného pásma, a 30 dní v případě pásma dozoru po dni, kdy byl izolován podtyp H5 viru influenzy ptáků odebraný z klinického případu u volně žijících ptáků.
Článek 6
Odchylky pro živé ptáky a jednodenní kuřata
1. Odchylně od čl. 3 odst. 2 písm. a) může dotčený členský stát povolit přepravu kuřic připravených ke snášce, krůt pro výkrm a jiné drůbeže a pernaté zvěře ve farmovém chovu do hospodářství pod úřední kontrolou, které se nachází buď v ochranném pásmu či v pásmu dozoru.
2. Odchylně od čl. 3 odst. 2 písm. a) nebo čl. 4 odst. 2 písm. a) může dotčený členský stát povolit přepravu:
a) drůbeže pro okamžitou porážku, včetně starých nosnic, na jatka nacházející se v ochranném pásmu nebo v pásmu dozoru nebo v případě, že toto není možné, na jatka určená příslušným orgánem nacházející se mimo pásma;
b) jednodenních kuřat z ochranného pásma do hospodářství pod úřední kontrolou na svém území za předpokladu, že v hospodářství místa určení není žádná jiná drůbež nebo ptactvo chované v zajetí, kromě ptáků v zájmovém chovu uvedených v čl. 1 odst. 2 písm. c) podbodu i), kteří jsou chováni odděleně od drůbeže, nebo přeprava probíhá podle podmínek uvedených v čl. 24 odst. 1 písm. a) a b) směrnice 2005/94/ES a drůbež zůstává v hospodářství místa určení po dobu 21 dnů;
c) jednodenních kuřat z pásma dozoru do hospodářství pod úřední kontrolou na jeho území;
d) kuřic připravených ke snášce, krůt pro výkrm a jiné drůbeže a pernaté zvěře ve farmovém chovu z pásma dozoru do hospodářství pod úřední kontrolou na jeho území;
e) ptáků v zájmovém chovu uvedených v čl. 1 odst. 2 písm. c) podbodu i) do objektů na jeho území, ve kterých se nechová drůbež, pokud zásilka obsahuje pět nebo méně ptáků v kleci, bez ohledu na vnitrostátní předpisy podle čl. 1 třetího pododstavce směrnice 92/65/EHS;
f) ptáků uvedených v čl. 1 odst. 2 písm. c) podbodu ii) pocházejících ze subjektů, institutů a středisek, jakož i přivážených do subjektů, institutů a středisek schválených v souladu s článkem 13 směrnice 92/65/EHS.
Článek 7
Odchylky pro násadová vejce
1. Odchylně od čl. 3 odst. 2 písm. d) může dotčený členský stát povolit:
a) přepravu násadových vajec z ochranného pásma do určené líhně na jeho území;
b) odesílání násadových vajec z ochranného pásma do líhní nacházejících se mimo území dotčeného členského státu za předpokladu, že:
i) násadová vejce byla sebrána z hejn, u kterých:
- není podezření, že by byla infikována influenzou ptáků, a
- proběhlo sérologické šetření s negativním výsledkem na influenzu ptáků schopné zjistit 5 % prevalence choroby se spolehlivostí nejméně 95 % a
ii) byly splněny podmínky stanovené v čl. 26 odst. 1 písm. b), c) a d) směrnice 2005/94/ES.
2. Veterinární osvědčení v souladu se vzorem 1 přílohy IV směrnice Rady 90/539/EHS provázející zásilky násadových vajec uvedených v odst. 1 písm. b) odeslané do jiného členského státu musí obsahovat tato slova:
%quot%Tato zásilka splňuje veterinární podmínky stanovené rozhodnutím Komise 2006/115/ES%quot%.
Článek 8
Odchylky pro maso, mleté maso, masné polotovary, mechanicky oddělené maso a masné výrobky
1. Odchylně od čl. 3 odst. 2 písm. e) může dotčený členský stát povolit odesílání těchto produktů z ochranného pásma:
a) čerstvého drůbežího masa, včetně masa z ptáků nadřádu běžci, pocházejícího z uvedené zóny nebo z oblasti mimo ni a vyrobeného v souladu s přílohou II a s oddíly II a III přílohy III nařízení (ES) č. 853/2004 a zkontrolovaného v souladu s oddíly I, II, III a kapitolami V a VII oddílu IV přílohy I nařízení (ES) č. 854/2004;
b) mletého masa, masných polotovarů, mechanicky odděleného masa a masných výrobků obsahujících maso uvedené v písmeni a) a vyrobených v souladu s oddíly V a VI přílohy III nařízení (ES) č. 853/2004;
c) čerstvého masa z volně žijící pernaté zvěře pocházející z tohoto pásma, pokud je toto maso opatřeno označením zdravotní nezávadnosti stanoveným v příloze II směrnice 2002/99/ES a je určeno pro přepravu do zařízení pro účely ošetření požadovaného v případě influenzy ptáků v souladu s přílohou III uvedené směrnice;
d) masných výrobků, které byly vyprodukovány z masa volně žijící pernaté zvěře, jež byla podrobena ošetření požadovanému v případě influenzy ptáků v souladu s přílohou III směrnice 2002/99/ES;
e) čerstvého masa volně žijící pernaté zvěře pocházejícího z území mimo ochranné pásmo a vyrobeného v zařízeních uvnitř ochranného pásma v souladu s oddílem IV přílohy III nařízení (ES) č. 853/2004 a zkontrolovaného v souladu s kapitolou VIII oddílu IV přílohy I nařízení (ES) č. 854/2004;
f) mletého masa, masných polotovarů, mechanicky odděleného masa a masných výrobků obsahujících maso uvedené v písmeni e) a vyrobených v zařízeních nacházejících se v ochranném pásmu v souladu s oddíly V a VI přílohy III nařízení (ES) č. 853/2004.
2. Dotčený členský stát zajistí, aby produkty uvedené v odst. 1 písm. e) a f) byly doprovázeny obchodním dokladem, který obsahuje tato slova:
%quot%Tato zásilka splňuje veterinární podmínky stanovené rozhodnutím Komise 2006/115/ES%quot%.
Článek 9
Podmínky pro vedlejší produkty živočišného původu
1. V souladu s čl. 3 odst. 1 písm. e) může dotčený členský stát povolit odesílání:
a) vedlejších produktů živočišného původu, které jsou v souladu s podmínkami stanovenými v části A kapitoly II, části B kapitoly III, části A kapitoly IV, částech A a B kapitoly VI, části A kapitoly VII, části A kapitoly VIII, části A kapitoly IX a části A kapitoly X přílohy VII a části B kapitoly II a části A hlavy II kapitoly III přílohy VIII nařízení (ES) č. 1774/2002;
b) nezpracovaného peří nebo částí peří v souladu s odst. 1 písm. a) části A kapitoly VIII přílohy VIII nařízení (ES) č. 1774/2002 získaného z drůbeže pocházející z oblasti mimo ochranné pásmo;
c) zpracovaného peří drůbeže a částí peří drůbeže, které byly ošetřeny proudem páry nebo jinou metodou zajišťující, že je patogenní původce zneškodněn;
d) produktů získaných z drůbeže nebo z jiného ptactva chovaného v zajetí, na které se v souladu s právními předpisy Společenství z veterinárních důvodů nevztahují žádné veterinární podmínky či žádný zákaz nebo omezení, včetně produktů uvedených v odst. 1 písm. a) části A kapitoly VII přílohy VIII nařízení (ES) č. 1774/2002.
2. Dotčený členský stát zajistí, aby produkty uvedené v odst. 1 písm. b) a c) tohoto článku byly doprovázeny obchodním dokladem v souladu s kapitolou X přílohy II nařízení (ES) č. 1774/2002 uvádějícím, v případě produktů uvedených v odst. 1 písm. c) tohoto článku, v bodě 6.1 výše uvedeného dokumentu, že dané produkty byly ošetřeny proudem páry nebo jinou metodou zajišťující, že je patogenní původce zneškodněn.
Uvedený obchodní doklad není nicméně vyžadován pro zpracované ozdobné peří, zpracované peří vezené cestujícími pro jejich osobní potřebu nebo pro zásilky zpracovaného peří poslané soukromým osobám k neprůmyslovým účelům.
Článek 10
Podmínky pro přesuny
1. Pokud jsou přesuny zvířat a produktů z nich získaných, na něž s vztahuje toto rozhodnutí, povoleny podle článků 6, 7, 8 nebo 9, zakládá se povolení na příznivém výsledku posouzení rizika provedeného příslušným orgánem a přijmou se veškerá vhodná opatření biologické bezpečnosti, aby se zabránilo šíření influenzy ptáků.
2. Pokud jsou odesílání, přesun či přeprava produktů uvedených v odstavci 1 povoleny podle článků 7, 8 nebo 9, s výhradou odůvodněných podmínek nebo omezení, musejí být tyto produkty získány, musí s nimi být manipulováno, musejí být ošetřeny, skladovány a přepravovány bez ohrožení nákazového statusu ostatních produktů splňujících veškeré veterinární požadavky pro obchod, uvádění na trh a vývoz do třetích zemí.
Článek 11
Soulad
Všechny členské státy neprodleně přijmou a zveřejní opatření nezbytná pro dosažení souladu s tímto rozhodnutím. Neprodleně o nich uvědomí Komisi.
Dotčené členské státy použijí uvedená opatření, jakmile budou mít důvodné podezření ohledně přítomnosti viru vysoce patogenní influenzy ptáků, zejména podtypu H5N1.
Dotčené členské státy pravidelně poskytují Komisi a ostatním členským státům nezbytné informace o epizootologii choroby, případně o doplňujících kontrolních a sledovacích opatřeních a informačních kampaních, a v každém případě předem informace o plánovaném zrušení opatření v souladu s článkem 5.
Článek 12
Zrušující ustanovení
Zrušují se rozhodnutí 2006/86/ES, 2006/90/ES, 2006/91/ES, 2006/94/ES, 2006/104/ES a 2006/105/ES.
Článek 13
Určení
Toto rozhodnutí je určeno členským státům.
Rozhodnutí Komise
ze dne 12. dubna 2006,
kterým se mění rozhodnutí 2003/526/ES, pokud jde o opatření pro tlumení klasického moru prasat v Německu
(oznámeno pod čislem K(2006) 1521)
(Text s významem pro EHP)
(2006/284/ES)
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na směrnici Rady 90/425/EHS ze dne 26. června 1990 o veterinárních a zootechnických kontrolách v obchodu s některými živými zvířaty a produkty uvnitř Společenství s cílem dotvoření vnitřního trhu [1], a zejména na čl. 10 odst. 4 uvedené směrnice,
vzhledem k těmto důvodům:
(1) V reakci na výskyt ohnisek klasického moru prasat v některých členských státech bylo přijato rozhodnutí Komise 2003/526/ES ze dne 18. července 2003 o ochranných opatřeních proti klasickému moru prasat v některých členských státech [2]. Uvedené rozhodnutí stanoví některá doplňková opatření pro tlumení klasického moru prasat.
(2) Německo informovalo Komisi o nedávném vývoji uvedené choroby v populaci divokých prasat ve spolkové zemi Severní Porýní-Vestfálsko. Na základě dostupných epizootologických informací by se měly oblasti v Německu, v nichž je třeba uplatňovat opatření pro tlumení choroby, změnit, a to tak, aby zahrnovaly některé oblasti v Severním Porýní-Vestfálsku a přilehlé oblasti v Porýní-Falcku.
(3) Nákazová situace v ostatních oblastech spolkové země Porýní-Falcko se výrazně zlepšila. Opatření stanovená rozhodnutím 2003/526/ES by tedy vůči uvedeným oblastem již neměla být uplatňována.
(4) Rozhodnutí 2003/526/ES by proto mělo být odpovídajícím způsobem změněno.
(5) Opatření stanovená tímto rozhodnutím jsou v souladu se stanoviskem Stálého výboru pro potravinový řetězec a zdraví zvířat,
PŘIJALA TOTO ROZHODNUTÍ:
Článek 1
Příloha rozhodnutí 2003/526/ES se nahrazuje zněním přílohy tohoto rozhodnutí.
Článek 2
Toto rozhodnutí je určeno členským státům.
Rozhodnutí Komise
ze dne 19. dubna 2006
o zřízení skupiny odborníků pro poskytování politického poradenství Komisi v otázkách boje proti násilné radikalizaci
(2006/299/ES)
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
vzhledem k těmto důvodům:
(1) Článek 2 Smlouvy o založení Evropské unie požaduje, aby Unie udržovala a rozvíjela Unii jako prostor svobody, bezpečnosti a práva.
(2) Unie poskytuje svým občanům vysokou úroveň ochrany v oblasti svobody, bezpečnosti a práva. Tohoto cíle má být dosaženo bojem proti terorismu včetně vnějšího rozměru této hrozby a zaměření na faktory, jež přispívají k násilné radikalizaci.
(3) Komise ve svém sdělení o prevenci, připravenosti a reakci na teroristické útoky [1] prohlásila, že boj proti násilné radikalizaci v našich společnostech a odstraňování podmínek usnadňujících nábor teroristů musí být základní prioritou strategie k zabránění teroristických útoků.
(4) Komise ve svém sdělení nadepsaném Nábor teroristů: zaměření na faktory přispívající k násilné radikalizaci [2] uznala potřebu využít znalostí a vědomostí odborníků při dalším rozvíjení své politiky v této oblasti.
(5) Tato skupina se bude skládat z odborníků v různých oborech, kteří mají zkušenosti s analýzou a výzkumem oblasti násilné radikalizace nebo oblastí, které s ní přímo souvisí.
(6) Je proto třeba ustavit "skupinu odborníků v oblasti násilné radikalizace" a zároveň podrobně vymezit její mandát a vnitřní uspořádání,
ROZHODLA TAKTO:
Článek 1
1. Komise tímto ustavuje skupinu odborníků pro poskytování politického poradenství pod názvem "skupina odborníků v oblasti násilné radikalizace", dále jen "skupina".
2. Skupinu tvoří odborníci způsobilí posuzovat záležitosti týkající se násilné radikalizace a terorismu.
Článek 2
Úkol skupiny
Komise může skupinu konzultovat ohledně jakékoliv záležitosti týkající se násilné radikalizace a terorismu.
Úkolem skupiny je:
- soustředit odborné znalosti svých členů s cílem poskytovat poradenství Komisi. Toto poradenství může být poskytováno buďto z vlastní iniciativy skupiny nebo na zvláštní žádost Komise,
- pomoci Komisi vymezit nové oblasti výzkumu potřebné ke studiu jevu násilné radikalizace a terorismu,
- zajišťovat výměnu odborných znalostí se sítěmi, ústavy nebo institucemi Evropské unie, členských států, třetích zemích a mezinárodních organizací činných v téže oblasti,
- zejména vypracovat do června 2006 souhrnnou zprávu o stavu rozpracovanosti výzkumu v oblasti násilné radikalizace.
Předseda skupiny může upozornit Komisi na to, kdy je vhodné v určité otázce skupinu konzultovat.
Článek 3
Složení – jmenování
1. Členy skupiny jmenuje generální ředitel Generálního ředitelství pro spravedlnost, svobodu a bezpečnost Evropské komise z odborníků v oblasti násilné radikalizace a terorismu. Jejich odbornost musí zahrnovat zkušenosti podložené akademickým výzkumem a zveřejněnými pracemi.
2. Skupinu tvoří nejvýše 20 členů.
3. Použijí se tato ustanovení:
- členové jsou jmenováni osobně a radí Komisi nezávisle na vnějších pokynech,
- členové skupiny jsou jmenováni na funkční období jednoho roku, které může být Komisí prodlouženo. Členové zůstávají ve funkci, dokud nepodají výpověď, nejsou nahrazeni, nebo pokud neskončí jejich funkční období,
- členové, kteří již nemohou účinně přispívat k práci skupiny, kteří odstoupí nebo kteří nesplňují podmínky stanovené v první nebo druhé odrážce tohoto odstavce nebo v článku 287 Smlouvy o založení Evropského společenství, mohou být na zbývající část svého funkčního období nahrazeni,
- členové učiní každý rok písemné prohlášení, že se zavazují jednat ve veřejném zájmu a prohlášení, v němž uvedou, zda existuje či neexistuje zájem, který by mohl bránit jejich nezávislosti.
Článek 4
Činnost
1. Generální ředitel GŘ JLS jmenuje předsedu skupiny.
Skupina podává stanoviska a zprávy Komisi. Obsah těchto zpráv a stanovisek nezavazuje Komisi ani žádný jiný orgán EU. Komise může stanovit k předložení stanoviska nebo zprávy lhůtu.
Přijme-li skupina požadované stanovisko nebo zprávu jednomyslně, vypracuje společné závěry, které jsou připojeny k zápisu z jednání. Nedosáhne-li skupina o stanovisku nebo zprávě jednomyslné shody, sdělí Komisi rozdílné vyjádřené názory.
2. Po dohodě s Komisí mohou být pro účely přezkoumání konkrétních otázek v souladu s mandátem stanoveným skupinou zřízeny podskupiny. Jakmile jsou otázky vyřešeny, tyto podskupiny se rozpustí. Zprávy vypracované těmito podskupinami podléhají schválení skupinou a v případě, kdy není dosaženo jednomyslného souhlasu, uplatní se ustanovení předchozího odstavce.
3. Je-li to přínosné a/nebo nezbytné, může zástupce Komise požádat jiné odborníky nebo pozorovatele se zvláštními kompetencemi, pokud jde o téma, které je na programu jednání, aby se zúčastnili jednání skupiny nebo podskupiny.
4. Informace získané při jednání skupiny nebo podskupiny je třeba považovat za důvěrné a smějí být zveřejněny jen tehdy, dá-li k tomu Komise výslovný souhlas. Každý z členů skupiny a/nebo podskupiny zůstává po ukončení svého členství vázán pravidly důvěrnosti.
5. Skupina a její podskupiny obvykle zasedají v prostorách Komise, a to v souladu s postupy a rozvrhem stanovenými Komisí. Komise poskytuje sekretariát. Zainteresovaní úředníci Komise se smějí těchto schůzí zúčastnit.
6. Skupina přijme svůj jednací řád na základě vzorového jednacího řádu přijatého Komisí.
7. Útvary Komise mohou na internetu v původním jazyce daného dokumentu zveřejnit shrnutí, závěr, část závěru nebo pracovní dokument skupiny, které nemají důvěrnou povahu. Dokumenty předložené skupinou podléhají ustanovením nařízení Evropského parlamentu a Rady (ES) č. 1049/2001 [3].
Článek 5
Výdaje na zasedání
V souladu s vnitřními pravidly Komise pro poskytování náhrad externím odborníků uhradí Komise členům, ostatním odborníkům a pozorovatelům cestovní výdaje a případně též denní diety související s činností skupiny.
Členové, ostatní odborníci a pozorovatelé přizvaní ad hoc nejsou za svou činnost a výkon funkce placeni.
Článek 6
Vstup v platnost
Toto rozhodnutí nabývá účinku dnem zveřejnění
Rozhodnutí Rady
ze dne 14. února 2006
o uzavření Evropsko-středomořské dohody zakládající přidružení mezi Evropským společenstvím a jeho členskými státy na jedné straně a Libanonskou republikou na straně druhé
(2006/356/ES)
RADA EVROPSKÉ UNIE,
s ohledem na Smlouvu o založení Evropského společenství, a zejména na článek 310 ve spojení s čl. 300 odst. 2 prvním pododstavcem druhou větou a čl. 300 odst. 3 druhým pododstavcem této smlouvy,
s ohledem na návrh Komise,
s ohledem na souhlas Evropského parlamentu,
vzhledem k těmto důvodům:
(1) Evropsko-středomořská dohoda zakládající přidružení mezi Evropským společenstvím a jeho členskými státy na jedné straně a Libanonskou republikou na straně druhé byla podepsána jménem Evropského společenství v Lucemburku dne 17. června 2002 s výhradou případného pozdějšího uzavření.
(2) Dohoda by měla být schválena,
ROZHODLA TAKTO:
Článek 1
1. Evropsko-středomořská dohoda zakládající přidružení mezi Evropským společenstvím a jeho členskými státy na jedné straně a Libanonskou republikou na straně druhé, přílohy a protokoly k této dohodě, jakož i společná prohlášení a prohlášení Evropského společenství připojená k závěrečnému aktu se schvalují jménem Evropského společenství.
2. Texty uvedené v odstavci 1 jsou součástí tohoto rozhodnutí.
Článek 2
1. Postoj, který má Společenství zaujmout
Rozhodnutí Rady,
ze dne 29. dubna 2004
o podpisu a prozatímním provádění protokolu k Dohodě o partnerství a spolupráci, kterou se zakládá partnerství mezi Evropskými společenstvími a jejich členskými státy na straně jedné a Republikou Uzbekistán na straně druhé, aby se přihlédlo k přistoupení České republiky, Estonské republiky, Kyperské republiky, Lotyšské republiky, Litevské republiky, Maďarské republiky, Republiky Malta, Polské republiky, Republiky Slovinsko a Slovenské republiky k Evropské unii
(2006/458/ES)
RADA EVROPSKÉ UNIE,
s ohledem na Smlouvu o založení Evropského společenství, a zejména na čl. 44 odst. 2, čl. 47 odst. 2 poslední větu, článek 55, čl. 57 odst. 2, článek 71, čl. 80 odst. 2 a články 93, 94, 133 a 181a ve spojení s čl. 300 odst. 2 prvním pododstavcem první větou této smlouvy,
s ohledem na smlouvu o přistoupení ze dne 16. dubna 2003, a zejména na čl. 2 odst. 3 této smlouvy,
s ohledem na akt připojený ke smlouvě o přistoupení, a zejména na čl. 6 odst. 2 tohoto aktu,
s ohledem na návrh Komise,
vzhledem k těmto důvodům:
(1) Dne 8. prosince 2003 pověřila Rada jménem Společenství a jeho členských států Komisi, aby s Republikou Uzbekistán sjednala protokol k Dohodě o partnerství a spolupráci, aby se přihlédlo k přistoupení České republiky, Estonské republiky, Kyperské republiky, Lotyšské republiky, Litevské republiky, Maďarské republiky, Republiky Malta, Polské republiky, Republiky Slovinsko a Slovenské republiky k Evropské unii a aby byly stanoveny některé technické úpravy spojené s institucionálním a právním vývojem uvnitř Evropské unie.
(2) Uvedený protokol byl mezi stranami sjednán s výhradou možného pozdějšího uzavření a nyní by měl být podepsán jménem Evropského společenství a jeho členských států.
(3) Uvedený protokol by měl být prozatímně prováděn ode dne přistoupení až do ukončení postupů k jeho formálnímu uzavření,
ROZHODLA TAKTO:
Článek 1
Předseda Rady je oprávněn určit osobu nebo osoby zmocněné podepsat protokol k Dohodě o partnerství a spolupráci, kterou se zakládá partnerství mezi Evropskými společenstvími a jejich členskými státy na straně jedné a Republikou Uzbekistán na straně druhé, aby se přihlédlo k přistoupení České republiky, Estonské republiky, Kyperské republiky, Lotyšské republiky, Litevské republiky, Maďarské republiky, Republiky Malta, Polské republiky, Republiky Slovinsko a Slovenské republiky k Evropské unii, jménem Evropského společenství a jeho členských států, s výhradou možného pozdějšího uzavření.
Znění protokolu je připojeno k tomuto rozhodnutí [1].
Článek 2
Protokol bude prozatímně prováděn ode dne přistoupení až do jeho vstupu v platnost.
Rozhodnutí Komise
ze dne 28. července 2006
o některých ochranných opatřeních souvisejících s vysoce patogenní influenzou ptáků v Jihoafrické republice
(oznámeno pod číslem K(2006) 3350)
(Text s významem pro EHP)
(2006/532/ES)
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na směrnici Rady 91/496/EHS ze dne 15. července 1991, kterou se stanoví zásady organizace veterinárních kontrol zvířat dovážených do Společenství ze třetích zemí a kterou se mění směrnice 89/662/EHS, 90/425/EHS a 90/675/EHS [1], a zejména na čl. 18 odst. 1 a 6 uvedené směrnice,
s ohledem na směrnici Rady 97/78/ES ze dne 18. prosince 1997, kterou se stanoví základní pravidla pro veterinární kontroly produktů ze třetích zemí dovážených do Společenství [2], a zejména na čl. 22 odst. 1 a 5 uvedené směrnice,
vzhledem k těmto důvodům:
(1) Influenza ptáků je infekční virová nákaza drůbeže a jiných ptáků, která je příčinou úmrtnosti a poruch, může rychle nabýt epizootických rozměrů a může představovat vážné nebezpečí pro zdraví zvířat a lidí a prudce snížit výnosnost chovu drůbeže. Hrozí, že původce nákazy by mohl být rozšířen prostřednictvím mezinárodního obchodu s živou drůbeží a jinými ptáky nebo jejich produkty.
(2) Dne 29. června 2006 potvrdila Jihoafrická republika ohnisko vysoce patogenní influenzy ptáků na farmě v provincii Západní Kapsko, kde se chovají ptáci nadřádu běžci.
(3) Kmen viru influenzy ptáků zjištěný při vzniku tohoto ohniska je podtyp H5N2 a liší se tedy od kmenu, který je v současné době příčinou epidemie v Asii, severní Africe a Evropě. Ze současných znalostí vyplývá, že riziko tohoto podtypu pro zdraví lidí je menší než riziko kmenu působícího v Asii, který je podtypem viru H5N1.
(4) Podle platných předpisů Společenství je Jihoafrická republika oprávněna vyvážet do Společenství pouze živé ptáky nadřádu běžci a jejich násadová vejce a čerstvé maso a masné polotovary a masné výrobky s obsahem masa těchto druhů.
(5) S ohledem na to, jaké riziko pro zdraví zvířat by zanesení vysoce patogenní influenzy ptáků do Společenství představovalo, je vhodné formou okamžitého opatření dovoz živých ptáků nadřádu běžci a násadových vajec těchto druhů z Jihoafrické republiky pozastavit.
(6) Kromě toho je vhodné pozastavit dovoz čerstvého masa ptáků nadřádu běžci a masných polotovarů a masných výrobků z masa těchto druhů nebo s jeho obsahem z Jihoafrické republiky do Společenství. Avšak vzhledem ke skutečnosti, že tato nákaza byla zavlečena na postižené farmy v polovině měsíce června, je vhodné stanovit za určitých podmínek odchylku pro čerstvé maso a masné polotovary a masné výrobky z masa těchto druhů nebo s obsahem masa těchto druhů poražených před 1. květnem 2006.
(7) Jihoafrická republika zavedla přísná opatření pro tlumení nákazy a zaslala Komisi další informace o nákazové situaci, které odůvodňují omezit pozastavení dovozů na postižené části území Jihoafrické republiky.
(8) Rozhodnutí Komise 2005/432/ES ze dne 3. června 2005, kterým se stanoví veterinární a hygienické podmínky a vzory osvědčení pro dovoz masných výrobků určených k lidské spotřebě ze třetích zemí a kterým se zrušují rozhodnutí 97/41/ES, 97/221/ES a 97/222/ES [3], stanoví seznam třetích zemí, ze kterých mohou členské státy povolit dovoz některých masných výrobků, a zavádí režimy ošetření, které jsou považovány za účinné při zneškodňování patogenů některých chorob zvířat. Aby se zabránilo riziku přenosu nákazy prostřednictvím takových výrobků, je třeba uplatnit náležité ošetření podle nákazového statusu země původu a druhu, z něhož je výrobek získán. Je proto vhodné, aby dovoz masných výrobků a masných polotovarů z masa ptáků nadřádu běžci nebo s jeho obsahem, které pocházejí z Jihoafrické republiky a byly podrobeny vhodnému ošetření podle daného rozhodnutí, byl nadále povolen.
(9) Jakmile Jihoafrická republika sdělí další informace o nákazové situaci týkající se vysoce patogenní influenzy ptáků a o opatřeních pro tlumení nákazy přijatých v tomto směru, budou opatření přijatá na úrovni Společenství v souvislosti s nejnovějším ohniskem nákazy v Jihoafrické republice přezkoumána. Toto rozhodnutí by se podle toho mělo použít pouze do dne 31. října 2006.
(10) Opatření stanovená tímto rozhodnutím jsou v souladu se stanoviskem Stálého výboru pro potravinový řetězec a zdraví zvířat,
PŘIJALA TOTO ROZHODNUTÍ:
Článek 1
Členské státy pozastavují z části území Jihoafrické republiky uvedené v příloze tohoto rozhodnutí dovoz:
a) živých ptáků nadřádu běžci a násadových vajec ptáků nadřádu běžci;
b) čerstvého masa ptáků nadřádu běžci;
c) masných výrobků a masných polotovarů z masa ptáků nadřádu běžci nebo s jeho obsahem.
Článek 2
1. Odchylně od čl. 1 písm. b) a c) povolují členské státy dovoz čerstvého masa, masných výrobků a masných polotovarů, uvedených v těchto písmenech, které byly získány z ptáků poražených před 1. květnem 2006.
2. Ve veterinárním osvědčení, které doprovází zásilky masa, masných výrobků a masných polotovarů uvedených v odstavci 1, musí být uvedeno toto:
%quot%Čerstvé maso ptáků nadřádu běžci/masné výrobky z masa ptáků nadřádu běžci nebo s jeho obsahem/masné polotovary z masa ptáků nadřádu běžci nebo s jeho obsahem [4] získané z ptáků poražených před 1. květnem 2006 v souladu s čl. 2 odst. 1 rozhodnutí Komise 2006/532/ES.
3. Odchylně od čl. 1 písm. c) povolují členské státy dovoz masných výrobků a masných polotovarů z masa ptáků nadřádu běžci nebo s jeho obsahem, pokud maso prošlo alespoň jedním ze zvláštních ošetření uvedených v bodech B, C či D části 4 přílohy II rozhodnutí 2005/432/ES.
Článek 3
Členské státy neprodleně přijmou opatření nezbytná pro dosažení souladu s tímto rozhodnutím a tato opatření zveřejní. Neprodleně o nich uvědomí Komisi.
Článek 4
Toto rozhodnutí se použije do dne 31. října 2006.
Článek 5
Toto rozhodnutí je určeno členským státům.
Rozhodnutí Rady
ze dne 24. července 2006,
kterým se stanoví datum použitelnosti čl. 1 odst. 4 a 5 nařízení (ES) č. 871/2004 o zavedení některých nových funkcí Schengenského informačního systému, také se zřetelem k boji proti terorismu
(2006/628/ES)
RADA EVROPSKÉ UNIE,
s ohledem na nařízení Rady (ES) č. 871/2004 ze dne 29. dubna 2004 o zavedení některých nových funkcí Schengenského informačního systému, také se zřetelem k boji proti terorismu [1], a zejména na čl. 2 odst. 2 tohoto nařízení,
vzhledem k těmto důvodům:
(1) Podle čl. 2 odst. 2 nařízení (ES) č. 871/2004 se uvedené nařízení použije ode dne, který Rada stanoví po splnění nezbytných předběžných podmínek, a Rada může stanovit pro různá ustanovení různé dny použitelnosti.
(2) Předběžné podmínky zmíněné v čl. 2 odst. 2 nařízení (ES) č. 871/2004 byly splněny, pokud jde o čl. 1 odst. 4 a 5 uvedeného nařízení.
(3) Pokud jde o Švýcarsko, rozvíjí toto rozhodnutí ta ustanovení schengenského acquis ve smyslu Dohody mezi Evropskou unií, Evropským společenstvím a Švýcarskou konfederací o přidružení Švýcarské konfederace k provádění, uplatňování a rozvoji schengenského acquis, která spadají do oblasti uvedené v čl. 1 bodě G rozhodnutí Rady 1999/437/ES ze dne 17. května 1999 o některých opatřeních pro uplatňování dohody uzavřené mezi Radou Evropské unie a Islandskou republikou a Norským královstvím o přidružení těchto dvou států k provádění, uplatňování a rozvoji schengenského acquis [2], ve spojení s čl. 4 odst. 1 rozhodnutí Rady 2004/849/ES [3] a rozhodnutí Rady 2004/860/ES [4] ze dne 25. října 2004 o podpisu uvedené dohody se Švýcarskou konfederací jménem Evropské unie a o jejím podpisu jménem Evropského společenství a o prozatímním provádění některých jejích ustanovení,
ROZHODLA TAKTO:
Článek 1
Ustanovení čl. 1 odst. 4 a 5 nařízení (ES) č. 871/2004 se použijí od 1. listopadu 2006.
Článek 2
Toto rozhodnutí vstupuje v platnost dnem přijetí.
Bude zveřejněno
Nařízení Komise (ES) č. 94/2006
ze dne 19. ledna 2006,
kterým se stanoví vývozní náhrady pro sirupy a některé další produkty z cukru vyvážené v nezměněném stavu
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (ES) č. 1260/2001 ze dne 19. června 2001 o společné organizaci trhů v odvětví cukru [1], a zejména na čl. 27 odst. 5 druhý pododstavec uvedeného nařízení,
vzhledem k těmto důvodům:
(1) Článek 27 nařízení (ES) č. 1260/2001 stanoví, že rozdíl mezi kotacemi nebo cenami na světovém trhu s výrobky, jejichž seznam je obsažen v čl. 1 odst. 1 písm. d) uvedeného nařízení, a cenami těchto výrobků ve Společenství, může být vyrovnán vývozní náhradou;
(2) Článek 3 nařízení Komise (ES) č. 2135/95 ze dne 7. září 1995, kterým se stanoví prováděcí pravidla pro poskytování vývozních náhrad v odvětví cukru [2], stanoví, že vývozní náhrada na 100 kilogramů výrobků, jejichž seznam je uveden v čl. 1 odst. 1 písm. d) nařízení (ES) č. 1260/2001, se rovná základní částce násobené obsahem sacharosy, podle potřeby včetně ostatních cukrů vyjádřených jako sacharosa; obsah sacharosy v dotyčném výrobku se určuje v souladu s článkem 3 nařízení Komise (ES) č. 2135/95;
(3) Čl. 30 odst. 3 nařízení (ES) č. 1260/2001 stanoví, že základní výše náhrady pro sorbózu vyvezenou v nezměněném stavu se musí rovnat základní výši náhrady snížené o jednu setinu použitelné výrobní náhrady podle nařízení Rady (ES) č. 1265/2001 ze dne 27. června 2001, kterým se stanoví prováděcí pravidla k nařízení Rady (ES) č. 1260/2001, pokud jde o poskytování výrobních náhrad pro cukr používaný v chemickém průmyslu [3] pro výrobky, jejichž seznam je zahrnut v příloze posledně uvedeného nařízení;
(4) V souladu s podmínkami čl. 30 odst. 1 nařízení (ES) č. 1260/2001 se základní výše náhrady za ostatní výrobky, jejichž seznam je uveden v čl. 1 odst. 1 písm. d) uvedeného nařízení, vyvážené v nezměněném stavu, musí rovnat jedné setině částky, která na jedné straně bere v úvahu rozdíl mezi intervenční cenou pro bílý cukr pro oblasti Společenství bez deficitu v měsíci, pro který je stanovena základní výše, a cenovými nabídkami nebo cenami bílého cukru na světovém trhu, a na straně druhé z důvodu potřeby vytvořit rovnováhu mezi využitím základních produktů Společenství při výrobě zpracovaných výrobků na vývoz do třetích zemí a využitím produktů třetích zemí dovezených v rámci aktivního zušlechťovacího styku;
(5) V souladu s podmínkami čl. 30 odst. 4 nařízení (ES) č. 1260/2001 se použití základní výše může omezit na některé výrobky, jejichž seznam je obsažen v čl. 1 odst. 1 písm. d) uvedeného nařízení;
(6) Článek 27 nařízení (ES) č. 1260/2001 upravuje stanovení náhrad pro vývoz produktů v nezměněném stavu uvedených v čl. 1 odst. 1 písm. f), g) a h) uvedeného nařízení; náhrada musí být stanovena na 100 kilogramů sušiny, přičemž se bere v úvahu vývozní náhrada pro produkty spadající pod kód KN 17023091 a pro produkty uvedené v čl. 1 odst. 1 písm. d) nařízení (ES) č. 1260/2001 a hospodářské aspekty předpokládaných vývozů; v případě produktů uvedených ve zmíněném čl. 1 písm. f) a g) se náhrada má poskytovat pro produkty, které splňují podmínky článku 5 nařízení (ES) č. 2135/95; pokud jde o produkty uvedené v čl. 1 odst. 1 písm. h) náhrada se poskytne pouze u těch, které splňují podmínky článku 6 nařízení (ES) č. 2135/95;
(7) Výše uvedených náhrad se musí stanovit každý měsíc, přičemž je lze měnit v intervenčním období;
(8) Čl. 27 odst. 5 první pododstavec nařízení (ES) č. 1260/2001 stanoví, že pokud to vyžaduje situace na světovém trhu nebo zvláštní požadavky některých trhů, může být náhrada pro produkty uvedené v článku 1 zmíněného nařízení rozlišena podle místa určení;
(9) Významný a rychlý nárůst preferenčního dovozu cukru ze západobalkánských zemí od počátku roku 2001, jakož i vývoz cukru do těchto zemí se jeví jako velmi uměle vytvořený;
(10) S cílem zabránit zneužívání v souvislosti s produkty z odvětví cukru, u nichž byla čerpána vývozní náhrada a které byly zpětně dovezeny do Společenství, je třeba, aby náhrada pro produkty uvedené v tomto nařízení nebyla stanovena pro žádnou ze zemí západního Balkánu;
(11) Vzhledem k výše uvedeným skutečnostem je třeba stanovit náhrady pro příslušné produkty v přiměřené výši;
(12) Opatření tohoto nařízení jsou v souladu se stanoviskem Řídícího výboru pro cukr,
PŘIJALA TOTO NAŘÍZENÍ:
Článek 1
Náhrady, které mají být poskytnuty při vývozu produktů uvedených v čl. 1 odst. 1 písm. d), f), g) a h) nařízení (ES) č. 1260/2001, vyvážených v nezměněném stavu, se stanoví podle přílohy tohoto nařízení.
Článek 2
Toto nařízení vstupuje v platnost dnem 20. ledna 2006.
Toto nařízení je závazné v celém rozsahu a přímo použitelné ve všech členských státech.
Nařízení Komise (ES) č. 412/2006
ze dne 9. března 2006
o nabídkách podaných v rámci nabídkového řízení pro vývoz pšenice obecné dle nařízení (ES) č. 1059/2005
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (ES) č. 1784/2003 ze dne 29. září 2003 o společné organizaci trhu s obilovinami [1], a zejména na čl. 13 odst. 3 první pododstavec tohoto nařízení,
vzhledem k těmto důvodům:
(1) Dle nařízení Komise (ES) č. 1059/2005 [2] bylo vyhlášeno nabídkové řízení pro náhradu pro vývoz pšenice obecné do některých třetích zemí.
(2) V souladu s článkem 7 nařízení (ES) č. 1501/95 ze dne 29. června 1995, kterým se stanoví určitá prováděcí pravidla k nařízení Rady (EHS) č. 1766/92, pokud jde o poskytování vývozních náhrad pro obiloviny, jakož i opatření, která je třeba přijmout v případě narušení trhu s obilovinami [3], se Komisi umožňuje rozhodnout se na základě podaných nabídek nevyhovět žádné nabídce.
(3) Na základě kritérií stanovených v článku 1 nařízení (ES) č. 1501/95 se nedoporučuje stanovovat maximální náhradu.
(4) Opatření tohoto nařízení jsou v souladu se stanoviskem Řídícího výboru pro obiloviny,
PŘIJALA TOTO NAŘÍZENÍ:
Článek 1
Nabídkám podaným od 3. do 9. března 2006 v rámci nabídkového řízení pro vývozní náhradu pro pšenici obecnoy dle nařízení (ES) č. 1059/2005 se nevyhovuje.
Článek 2
Toto nařízení vstupuje v platnost dnem 10. března 2006.
Toto nařízení je závazné v celém rozsahu a přímo použitelné ve všech členských státech.
Nařízení Komise (ES) č. 691/2006
ze dne 4. května 2006
o nabídkách podaných v rámci nabídkového řízení pro vývoz ječmene dle nařízení (ES) č. 1058/2005
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (ES) č. 1784/2003 ze dne 29. září 2003 o společné organizaci trhu s obilovinami [1], a zejména na čl. 13 odst. 3 první pododstavec tohoto nařízení,
vzhledem k těmto důvodům:
(1) Dle nařízení Komise (ES) č. 1058/2005 [2] bylo vyhlášeno nabídkové řízení pro náhradu pro vývoz ječmene do některých třetích zemí.
(2) V souladu s článkem 7 nařízení (ES) č. 1501/95 ze dne 29. června 1995, kterým se stanoví určitá prováděcí pravidla k nařízení Rady (EHS) č. 1766/92, pokud jde o poskytování vývozních náhrad pro obiloviny, jakož i opatření, která je třeba přijmout v případě narušení trhu s obilovinami [3], se Komisi umožňuje rozhodnout se na základě podaných nabídek nevyhovět žádné nabídce.
(3) Na základě kritérií stanovených v článku 1 nařízení (ES) č. 1501/95 se nedoporučuje stanovovat maximální náhradu.
(4) Opatření tohoto nařízení jsou v souladu se stanoviskem Řídícího výboru pro obiloviny,
PŘIJALA TOTO NAŘÍZENÍ:
Článek 1
Nabídkám podaným od 28. dubna do 4. května 2006 v rámci nabídkového řízení pro vývozní náhradu pro ječmen dle nařízení (ES) č. 1058/2005 se nevyhovuje.
Článek 2
Toto nařízení vstupuje v platnost dnem 5. května 2006.
Toto nařízení je závazné v celém rozsahu a přímo použitelné ve všech členských státech.
Nařízení Komise (ES) č. 800/2006
ze dne 30. května 2006
o otevření a správě celní kvóty pro dovoz mladého skotu samčího pohlaví určeného na výkrm (od 1. července 2006 do 30. června 2007)
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (ES) č. 1254/1999 ze dne 17. května 1999 o společné organizaci trhu s hovězím a telecím masem [1], a zejména na čl. 32 odst. 1 uvedeného nařízení,
vzhledem k těmto důvodům:
(1) Seznam CXL Světové obchodní organizace vyžaduje, aby Společenství otevřelo roční dovozní celní kvótu pro 169000 kusů mladého skotu samčího pohlaví určeného na výkrm. V návaznosti na jednání, která vedla k uzavření Dohody ve formě výměny dopisů mezi Evropským společenstvím a Spojenými státy americkými podle čl. XXIV odst. 6 a článku XXVIII Všeobecné dohody o clech a obchodu (GATT) 1994 [2], schválené rozhodnutím Rady 2006/333/ES [3], se však Společenství zavázalo začlenit do svého seznamu pro všechny členské státy úpravu uvedené dovozní celní kvóty.
(2) Je třeba v prováděcích pravidlech pro správu této celní kvóty stanovit, že v období od 1. července 2006 do 30. června 2007 je třeba dostupné množství vhodným způsobem časově rozložit v průběhu roku ve smyslu čl. 32 odst. 4 nařízení (ES) č. 1254/1999.
(3) S ohledem na nadcházející vstup smlouvy o přistoupení Bulharska a Rumunska k Evropské unii v platnost, aniž by byl dotčen článek 39 uvedené smlouvy a s cílem umožnit hospodářským subjektům těchto zemí využít tuto kvótu ode dne jejich přistoupení, mělo by být kvótové období rozděleno do dvou podobdobí a množství dostupné v rámci této kvóty by mělo být rozděleno na tato období, přičemž se přihlédne k tradiční skladbě obchodu mezi Společenstvím a dodavatelskými státy v rámci této kvóty.
(4) Aby se zajistil rovnější přístup ke kvótě a zároveň aby se zajistil obchodně schůdný počet zvířat na žádost, je třeba, aby byl v každé žádosti o dovozní licence dodržen minimální a maximální počet kusů.
(5) Aby se zabránilo spekulacím, je třeba množství dostupná v rámci kvóty zpřístupnit hospodářským subjektům, které jsou schopny prokázat, že se skutečně podílejí významnou měrou na dovozu ze třetích zemí. S ohledem na výše uvedené a aby se zajistila účinná správa, je třeba, aby dotčení obchodníci dovezli alespoň 50 kusů zvířat v období od 1. května 2005 do 30. dubna 2006 vzhledem k tomu, že zásilku 50 kusů zvířat lze považovat za schůdnou z obchodního hlediska.
(6) Aby bylo možné tato kritéria ověřit, měly by být žádosti předloženy v členském státě, v němž je dovozce zapsán v registru plátců DPH.
(7) Aby se zabránilo spekulacím, je třeba dovozcům, kteří ke dni 1. ledna 2006 již nepůsobí v obchodu s živým skotem, zakázat přístup ke kvótám, přičemž je rovněž třeba, aby licence nebyly převoditelné.
(8) Je třeba stanovit, že množství, na která lze předkládat žádost o licenci, se přidělí teprve po době k uvážení a v příslušných případech poté, co se použije jednotný koeficient přidělení.
(9) Uvedená opatření je třeba spravovat pomocí dovozních licencí. Proto je třeba stanovit pravidla pro předkládání žádostí a určit údaje, které je třeba v žádostech a licencích uvést, případně doplněním nebo odchylně od některých ustanovení nařízení Komise (ES) č. 1445/95 ze dne 26. června 1995 o prováděcích pravidlech pro dovozní a vývozní licence v odvětví hovězího a telecího masa a o zrušení nařízení (EHS) č. 2377/80 [4] a nařízení Komise (ES) č. 1291/2000 ze dne 9. června 2000, kterým se stanoví společná prováděcí pravidla k režimu dovozních a vývozních licencí a osvědčení o stanovení náhrady předem pro zemědělské produkty [5].
(10) Ze zkušenosti plyne, že v zájmu řádné správy kvót je nutné, aby držitelé licencí byli skutečnými dovozci. Je tedy třeba, aby se takový dovozce aktivně podílel na nákupu, přepravě a dovozu dotčených zvířat. S ohledem na jistotu související s licencí je proto třeba, aby předložení důkazů o uvedených činnostech bylo jedním z hlavních požadavků ve smyslu nařízení Komise (EHS) č. 2220/85 ze dne 22. července 1985, kterým se stanoví společná prováděcí pravidla k režimu jistot pro zemědělské produkty [6].
(11) Kvůli zajištění přísné statistické kontroly zvířat dovážených v rámci kvóty by se neměla použít přípustná odchylka podle čl. 8 odst. 4 nařízení (ES) č. 1291/2000.
(12) Použití této celní kvóty vyžaduje účinné kontroly, pokud jde o zvláštní určení dovážených zvířat. Výkrm zvířat by měl být proto prováděn v členském státě, který vydal dovozní licenci.
(13) S cílem zajistit, aby byla zvířata vykrmována po dobu nejméně 120 dní v určených výrobních jednotkách, by měla být složena jistota. Výše této jistoty by měla pokrýt rozdíl mezi clem podle společného celního sazebníku a sníženým clem použitelným v den propuštění příslušných zvířat do volného oběhu.
(14) Opatření stanovená tímto nařízením jsou v souladu se stanoviskem Řídícího výboru pro hovězí a telecí maso,
PŘIJALA TOTO NAŘÍZENÍ:
Článek 1
1. Pro období od 1. července 2006 do 30. června 2007 se otevírá celní kvóta pro 24070 kusů mladého skotu samčího pohlaví kódů KN 01029005, 01029029 nebo 01029049 určeného na výkrm ve Společenství.
Celní kvótě se přiděluje pořadové číslo 09.4005.
2. Dovozní clo použitelné v rámci celní kvóty uvedené v odstavci 1 je stanoveno na 16 % hodnoty cla s připočtením 582 EUR za tunu čisté hmotnosti.
Celní sazba uvedená v prvním pododstavci se použije pod podmínkou, že dovážená zvířata jsou vykrmována po dobu nejméně 120 dní v členském státě, který vydal dovozní licenci.
3. Množství uvedená v odstavci 1 se na období uvedená ve stejném odstavci rozkládají následovně:
a) 12035 kusů živého skotu v období od 1. července 2006 do 31. prosince 2006;
b) 12035 kusů živého skotu v období od 1. ledna 2007 do 30. června 2007.
4. Pokud v průběhu období uvedeného v odst. 3 písm. a) nedosáhne množství obsažené v předložených žádostech o licenci výše dostupné pro dané období, zbývající množství za toto období se připočte k množství dostupnému pro období uvedené v odst. 3 písm. b).
Článek 2
1. Aby žadatelé byli způsobilí pro kvótu podle článku 1, musí se jednat o fyzické či právnické osoby a musí před příslušnými orgány dotčeného členského státu při předložení žádostí o dovozní licence uspokojivě prokázat, že v období od 1. května 2005 do 30. dubna 2006 dovezli alespoň 50 kusů zvířat kódu KN 010290.
S výhradou vstupu smlouvy o přistoupení Bulharska a Rumunska v platnost ke dni 1. ledna 2007 mohou hospodářské subjekty v těchto zemích požádat o dovozní licence ve vztahu k množství dostupnému pro druhé podobdobí této kvóty podle čl. 1 odst. 3 písm. b), pokud v období od 1. května 2005 do 30. dubna 2006 dovezli alespoň 50 kusů zvířat kódu KN 010290.
Žadatelé musí být vedeni ve vnitrostátním registru plátců DPH.
2. Důkaz o dovozu je třeba předložit výhradně v podobě celního dokladu o propuštění do volného oběhu, řádně vyplněného celními orgány a obsahujícího odkaz na dotčeného žadatele jako adresáta.
Členské státy mohou uznat i kopie dokumentů uvedených v prvním pododstavci, pokud budou řádně ověřeny příslušným úřadem. V případě, že tyto kopie budou uznány, je třeba o tom informovat ve sdělení členského státu podle čl. 3 odst. 5 u každého dotčeného žadatele.
3. Hospodářské subjekty, které dne 1. ledna 2006 již ukončily svou obchodní činnost s třetími zeměmi v oblasti hovězího a telecího masa, nejsou způsobilé k podání žádosti.
4. Společnost, která vznikne fúzí společností, z nichž každá má referenční dovozy odpovídající minimálnímu množství podle odstavce 1, může tyto referenční dovozy použít jako podklad pro svou žádost.
Článek 3
1. Žádosti o dovozní licence lze předkládat výhradně v členském státě, v němž je žadatel registrován pro účely DPH.
2. Žádosti o dovozní licence na každé období podle čl. 1 odst. 3:
a) se musí týkat nejméně 50 kusů zvířat,
b) nesmí přesáhnout 5 % dostupného množství.
Pokud žádost přesáhne množství podle písm. b) prvního pododstavce, nebude množství nad limit bráno v úvahu.
3. Žádosti o dovozní licence na období podle čl. 1 odst. 3 písm. a) se předloží během deseti pracovních dnů po vyhlášení tohoto nařízení v Úředním věstníku Evropské unie.
Žádosti o dovozní licence na období podle čl. 1 odst. 3 písm. b) se předloží během prvních deseti pracovních dnů uvedeného období.
4. Žadatelé mohou předložit na každé období podle čl. 1 odst. 3 pouze jednu žádost. Pokud stejný žadatel předloží více než jednu žádost, budou všechny jeho žádosti nepřípustné.
5. Po ověření předložených dokumentů zašlou členské státy Komisi nejpozději do pátého pracovního dne po ukončení lhůty pro předkládání žádostí seznam žadatelů, jejich adres a požadovaných množství.
Pokud dojde k předložení žádostí, zašlou se veškerá oznámení, včetně oznámení "bezpředmětné", faxem nebo elektronickou poštou na tiskopise z přílohy I.
Článek 4
1. Po oznámení podle čl. 3 odst. 5 rozhodne Komise co nejdříve o tom, v jakém rozsahu lze žádostem vyhovět.
2. Pokud množství obsažené v žádostech podle článku 3 přesáhne množství dostupné pro dané období, stanoví Komise jednotný koeficient přidělení, který se použije na požadovaná množství.
Pokud je po použití koeficientu přidělení podle prvního pododstavce počet nižší než 50 kusů na žádost, dotčené členské státy přidělí dostupné množství losem o dovozní práva na části po 50 kusech. Pokud je poslední část menší než 50 kusů, bude se považovat za jednu partii.
3. Rozhodne-li Komise o přijetí žádostí, licence se vydají co nejdříve.
Článek 5
1. Dovozní licence se vydají na jméno hospodářského subjektu, který žádost podal.
2. V žádostech o licenci a v licencích se uvede:
a) v poli 8 země původu;
b) v poli 16 jedna nebo více z následujících skupin kódů kombinované nomenklatury: 01029005, 01029029 nebo 01029049;
c) v poli 20 pořadové číslo kvóty (09.4005) a jedna z poznámek podle přílohy II.
Článek 6
1. Odchylně od čl. 9 odst. 1 nařízení (ES) č. 1291/2000 jsou dovozní licence vydané podle tohoto nařízení nepřevoditelné a práva v rámci celních kvót z nich plynou, jen pokud jsou na stejné jméno a adresu jako jméno a adresa adresáta v souvisejícím celním prohlášení o propuštění do volného oběhu.
2. Odchylně od článku 3 nařízení (ES) č. 1445/95 jsou ve smyslu čl. 4 odst. 3 uvedeného nařízení dovozní licence platné 180 dnů od jejich skutečného data vydání. Platnost všech dovozních licencí končí dnem 30. června 2007.
3. Jistota související s dovozní licencí činí 15 EUR za kus a žadatel ji složí společně s žádostí o licenci.
4. Vydané licence jsou platné v celém Společenství.
5. Podle čl. 50 odst. 1 nařízení (ES) č. 1291/2000 se ze všech dovezených množství přesahujících výši uvedenou na dovozní licenci vybere plné clo podle společného celního sazebníku použitelné v den přijetí celního prohlášení o propuštění do volného oběhu.
6. Odchylně od ustanovení oddílu 4 hlavy III nařízení (ES) č. 1291/2000 se jistota neuvolní, dokud nebude předložen důkaz o tom, že držitel licence byl obchodně a logisticky odpovědný za nákup, přepravu a proclení dotčených zvířat pro volný oběh. Takový důkaz se skládá alespoň z:
a) originálu obchodní faktury nebo její ověřené kopie vystavené na jméno držitele prodávajícím nebo jeho zástupcem, oba se sídlem ve třetí zemi vývozu, a z dokladu o zaplacení držitelem nebo z důkazu o otevření neodvolatelného dokumentárního akreditivu držitelem ve prospěch prodávajícího;
b) nákladního listu nebo případně dokladu o přepravě pozemní nebo vzdušnou cestou, vystaveného na jméno držitele, na dotčená zvířata;
c) důkazu, že zboží bylo uvedeno v celním prohlášení s návrhem na propuštění do volného oběhu, přičemž toto prohlášení musí obsahovat jméno a adresu držitele jako adresáta.
Článek 7
1. V době dovozu dovozce předloží důkaz o tom, že:
a) se písemně zavázal informovat příslušný orgán členského státu do jednoho měsíce o zemědělském podniku nebo zemědělských podnicích, kde má být mladý skot vykrmen;
b) složil jistotu ve výši stanovené pro každý způsobilý kód KN v příloze III u příslušného orgánu členského státu. Výkrm dovezených zvířat v uvedeném členském státě po dobu nejméně 120 dní ode dne přijetí celního prohlášení o propuštění do volného oběhu je zásadním požadavkem ve smyslu čl. 20 odst. 2 nařízení (EHS) č. 2220/85.
2. S výjimkou případů vyšší moci se jistota podle odst. 1 písm. b) uvolní až poté, co příslušný orgán členského státu, který vydal licenci, obdrží důkaz o tom, že mladý skot:
a) byl vykrmen v zemědělském podniku nebo zemědělských podnicích podle odstavce 1;
b) nebyl poražen před uplynutím lhůty 120 dní ode dne dovozu; nebo
c) byl poražen před uplynutím lhůty ze zdravotních důvodů nebo uhynul v důsledku choroby nebo nehody.
Jistota se uvolní okamžitě po předložení důkazu.
Pokud však nebyla dodržena lhůta uvedená v odst. 1 písm. a), jistota, která má být uvolněna, se sníží o:
- 15 %, a o
- 2 % ze zbývající částky za každý den, o který byla lhůta překročena.
Neuvolněné částky propadají a zadrží se jako clo.
3. Pokud důkaz podle odstavce 2 není poskytnut do 180 dní ode dne dovozu, jistota propadá a zadrží se jako clo.
Pokud však takový důkaz není poskytnut do 180 dní podle prvního pododstavce, ale je předložen během šesti měsíců následujících po uvedeném období, propadlá částka snížená o 15 % jistoty se vyplatí zpět.
Článek 8
Nařízení (ES) č. 1291/2000 a (ES) č. 1445/95 se použijí, nestanoví-li toto nařízení jinak.
Článek 9
Toto nařízení vstupuje v platnost dnem po vyhlášení
Nařízení Komise (ES) č. 832/2006
ze dne 2. června 2006
o rozdělení vnitrostátních referenčních množství stanovených na období 2005/06 v příloze I nařízení Rady (ES) č. 1788/2003 na %quot%dodávky%quot% a %quot%přímé prodeje%quot%
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (ES) č. 1788/2003 ze dne 29. září 2003, kterým se stanoví dávka v odvětví mléka a mléčných výrobků [1], a zejména na čl. 6 odst. 4 a článek 8 uvedeného nařízení,
vzhledem k těmto důvodům:
(1) Podle článku 6 nařízení (ES) č. 1788/2003 stanoví členské státy individuální referenční množství producentů. Producenti mohou mít k dispozici jedno individuální referenční množství nebo dvě tato množství, jedno pro dodávky a druhé pro přímý prodej, a tato množství se mohou změnit z jednoho referenčního množství na druhé na základě řádně odůvodněné žádosti producenta.
(2) Nařízení Komise (ES) č. 490/2005 ze dne 29. března 2005 o rozdělení vnitrostátních referenčních množství stanovených na období 2004/05 v příloze I nařízení Rady (ES) č. 1788/2003 na %quot%dodávky%quot% a %quot%přímé prodeje%quot% [2] stanoví rozdělení na %quot%dodávky%quot% a %quot%přímé prodeje%quot% na období od 1. dubna 2004 do 31. března 2005 pro Belgii, Českou republiku, Dánsko, Německo, Estonsko, Řecko, Španělsko, Francii, Irsko, Itálii, Kypr, Lotyšsko, Litvu, Lucembursko, Maďarsko, Maltu, Nizozemsko, Rakousko, Portugalsko, Slovensko, Finsko, Švédsko a Spojené království.
(3) Pro Polsko a Slovinsko byl základ pro individuální referenční množství stanoven v tabulce f přílohy I nařízení (ES) č. 1788/2003.
(4) V souladu s čl. 25 odst. 2 nařízení Komise (ES) č. 595/2004 ze dne 30. března 2004, kterým se stanoví prováděcí pravidla k nařízení Rady (ES) č. 1788/2003, kterým se stanoví dávka v odvětví mléka a mléčných výrobků [3], oznámily Belgie, Česká republika, Dánsko, Německo, Estonsko, Řecko, Španělsko, Francie, Irsko, Itálie, Kypr, Lotyšsko, Litva, Maďarsko, Nizozemsko, Rakousko, Polsko, Portugalsko, Slovinsko, Slovensko, Finsko a Spojené království množství, která byla definitivně změněna z jednoho individuálního množství na druhé na žádost producentů pro dodávky a přímé prodeje.
(5) Podle čl. 6 odst. 4 nařízení (ES) č. 1788/2003 může být část finského vnitrostátního referenčního množství přiděleného pro dodávky podle článku 1 uvedeného nařízení zvýšena za účelem odškodnění finských producentů SLOM až do výše 200000 tun. V souladu s článkem 6 nařízení Komise (ES) č. 671/95 ze dne 29. března 1995 o přidělení zvláštních referenčních množství některým producentům mléka a mléčných výrobků v Rakousku a ve Finsku [4] oznámilo Finsko daná množství na hospodářský rok 2005/06.
(6) Je proto třeba stanovit rozdělení vnitrostátních referenčních množství, která se použijí na období od 1. dubna 2005 do 31. března 2006 stanovené v příloze I nařízení (ES) č. 1788/2003, na %quot%dodávky%quot% a %quot%přímé prodeje%quot%.
(7) Opatření stanovená tímto nařízením jsou v souladu se stanoviskem Řídícího výboru pro mléko a mléčné výrobky,
PŘIJALA TOTO NAŘÍZENÍ:
Článek 1
Rozdělení vnitrostátních referenčních množství, která se použijí na období od 1. dubna 2005 do 31. března 2006 stanovené v příloze I nařízení (ES) č. 1788/2003, na %quot%dodávky%quot% a %quot%přímé prodeje%quot% se stanoví v příloze tohoto nařízení.
Článek 2
Toto nařízení vstupuje v platnost prvním dnem po vyhlášení
Nařízení Komise (ES) č. 877/2006
ze dne 15. června 2006,
kterým se stanoví maximální vývozní náhrady u másla v rámci stálého nabídkového řízení podle nařízení (ES) č. 581/2004
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (ES) č. 1255/1999 ze dne 17. května 1999 o společné organizaci trhu s mlékem a mléčnými výrobky [1], a zejména na třetí pododstavec čl. 31 odst. 3 tohoto nařízení,
vzhledem k těmto důvodům:
(1) Nařízení Komise (ES) č. 581/2004 ze dne 26. března 2004 o vypsání stálého nabídkového řízení na vývozní náhrady, které se týkají některých druhů másla [2], zavádí trvalé nabídkové řízení.
(2) Podle článku 5 nařízení Komise (ES) č. 580/2004 ze dne 26. března 2004, kterým se stanoví postup nabídkového řízení, které se týká vývozních náhrad u některých mléčných výrobků [3], a po přezkoumání nabídek podaných jako odpověď na nabídkové řízení, je vhodné stanovit maximální vývozní náhrady na dobu trvání nabídkového řízení, která končí dne 13. června 2006.
(3) Opatření tohoto nařízení jsou v souladu se stanoviskem Řídícího výboru pro mléko a mléčné výrobky,
PŘIJALA TOTO NAŘÍZENÍ:
Článek 1
Pro trvalé nabídkové řízení vypsané nařízením (ES) č. 581/2004 na dobu trvání nabídkového řízení, která končí dne 13. června 2006, platí maximální částky náhrad pro výrobky zmíněné v čl. 1 odst. 1 tohoto nařízení, které jsou uvedeny v příloze tohoto nařízení.
Článek 2
Toto nařízení vstupuje v platnost dne 16. června 2006.
Toto nařízení je závazné v celém rozsahu a přímo použitelné ve všech členských státech.
Nařízení Komise (ES) č. 1108/2006
ze dne 19. července 2006
o stanovení standardních dovozních hodnot pro určování vstupních cen určitých druhů ovoce a zeleniny
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Komise (ES) č. 3223/94 ze dne 21. prosince 1994 o prováděcích pravidlech k dovoznímu režimu pro ovoce a zeleninu [1], a zejména na čl. 4 odst. 1 uvedeného nařízení,
vzhledem k těmto důvodům:
(1) Nařízení Komise (ES) č. 3223/94 v souladu s výsledky mnohostranných obchodních jednání Uruguayského kola vymezilo kritéria, na základě kterých Komise stanovuje standardní dovozní hodnoty pro dovoz ze třetích zemí týkající se produktů a období uvedených v příloze.
(2) Při uplatňování výše uvedených kritérií je třeba stanovit standardní dovozní hodnoty ve výších uvedených v příloze tohoto nařízení,
PŘIJALA TOTO NAŘÍZENÍ:
Článek 1
Standardní dovozní hodnoty uvedené v článku 4 nařízení (ES) č. 3223/94 se stanoví v souladu s přílohou.
Článek 2
Toto nařízení vstupuje v platnost dnem 20. července 2006.
Toto nařízení je závazné v celém rozsahu a přímo použitelné ve všech členských státech.
Nařízení Komise (ES) č. 1191/2006
ze dne 4. srpna 2006,
kterým se mění nařízení (ES) č. 1458/2003 o otevření a správě celní kvóty v odvětví vepřového masa
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (EHS) č. 2759/75 ze dne 29. října 1975 o společné organizaci trhu s vepřovým masem [1], a zejména na čl. 8 odst. 2 a na čl. 11 odst. 1 uvedeného nařízení,
vzhledem k těmto důvodům:
(1) Nařízení Komise (ES) č. 1458/2003 [2] stanoví otevření a správu celní kvóty v odvětví vepřového masa.
(2) Dohoda ve formě výměny dopisů mezi Evropským společenstvím a Spojenými státy americkými podle čl. XXIV odst. 6 a článku XXVIII Všeobecné dohody o clech a obchodu (GATT) 1994 [3], schválená rozhodnutím Rady 2006/333/ES [4], stanoví zvýšení roční dovozní celní kvóty pro vepřové maso erga omnes o 1430 tun vepřového masa.
(3) Odkaz, který je třeba uvést v žádosti o dovozní licenci, by se měl uvést ve všech jazycích Společenství.
(4) S ohledem na možné přistoupení Bulharska a Rumunska k Evropské unii od 1. ledna 2007 je vhodné stanovit jiné období pro podání žádostí o licence na první čtvrtletí roku 2007.
(5) Nařízení (ES) č. 1458/2003 by proto mělo být odpovídajícím způsobem změněno.
(6) Opatření stanovená tímto nařízením jsou v souladu se stanoviskem Řídícího výboru pro vepřové maso,
PŘIJALA TOTO NAŘÍZENÍ:
Článek 1
Nařízení (ES) č. 1458/2003 se mění takto:
1. V článku 4 se písm. d) a e) nahrazují tímto:
%quot%d) v kolonce 20 žádosti o licenci a v licenci musí být uvedena jedna z poznámek uvedených v příloze Ia;
e) v kolonce 24 licence musí být uvedena jedna z poznámek uvedených v příloze Ib.%quot%
2. V ustanovení čl. 5 odst. 1 se vkládá nový pododstavec, který zní:
%quot%Na období od 1. ledna do 31. března 2007 se však žádosti o licence podávají během prvních 15 dní měsíce ledna 2007.%quot%
3. Přílohy I až IV se nahrazují zněním přílohy tohoto nařízení.
Článek 2
Toto nařízení vstupuje v platnost dnem vyhlášení
Nařízení Komise (ES) č. 1238/2006
ze dne 16. srpna 2006,
kterým se stanoví jednotný koeficient přidělení, který se použije v rámci celní kvóty pro pšenici podle nařízení (ES) č. 573/2003
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (ES) č. 1784/2003 ze dne 29. září 2003 o společné organizaci trhu s obilovinami [1],
s ohledem na nařízení Komise (ES) č. 573/2003 ze dne 28. března 2003, kterým se stanoví prováděcí pravidla k rozhodnutí Rady 2003/18/ES, pokud jde o koncese v podobě celních kvót Společenství pro některé produkty z obilovin pocházející z Rumunska, a mění nařízení (ES) č. 2809/2000 [2], a zejména na čl. 2 odst. 3 uvedeného nařízení,
vzhledem k těmto důvodům:
(1) Nařízením (ES) č. 573/2003 byla pro hospodářský rok 2006/07 otevřena roční celní kvóta o objemu 230000 tun pšenice (pořadové číslo 09.4766).
(2) Množství, o která bylo v souladu s čl. 2 odst. 1 nařízení (ES) č. 573/2003 požádáno v pondělí 14. srpna 2006, přesahují dostupná množství. Je proto třeba stanovit, v jakém rozsahu mohou být licence vydávány, a určit jednotný koeficient přidělení, který se použije pro požadovaná množství,
PŘIJALA TOTO NAŘÍZENÍ:
Článek 1
Každé žádosti o dovozní licenci pro kvótu pšenice "Rumunsko" podané a předložené Komisi v pondělí 14. srpna 2006 v souladu s čl. 2 odst. 1 a 2 nařízení (ES) č. 573/2003 se vyhovuje až do výše 1,744760634 % požadovaných množství.
Článek 2
Toto nařízení vstupuje v platnost dnem 17. srpna 2006.
Toto nařízení je závazné v celém rozsahu a přímo použitelné ve všech členských státech.
Nařízení Komise (ES) č. 1601/2006
ze dne 26. října 2006
o vydání dovozních licencí pro rýži na základě žádostí podaných během prvních deseti pracovních dnů měsíce října 2006 podle nařízení (ES) č. 327/98
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (ES) č. 1785/2003 ze dne 29. září 2003 o společné organizaci trhu s rýží [1],
s ohledem na nařízení Komise (ES) č. 327/98 ze dne 10. února 1998 o otevření a správě celních kvót pro dovoz rýže a zlomkové rýže [2], a zejména na čl. 5 odst. 2 uvedeného nařízení,
vzhledem k těmto důvodům:
Přezkoumání množství, pro něž byly podány žádosti o dovozní licence pro rýži pro tranši na měsíc říjen 2006, vede k tomu, že je třeba stanovit vydávání licencí pro množství uvedená v žádostech, případně snížená na základě procentního podílu snížení, a bude třeba sdělit konečný podíl použití každé kvóty v průběhu roku 2006,
PŘIJALA TOTO NAŘÍZENÍ:
Článek 1
1. Na žádosti o dovozní licence pro celní kvóty pro rýži otevřené nařízením (ES) č. 327/98, které byly během prvních deseti pracovních dnů měsíce října 2006 podány a předloženy Komisi, se vztahuje koeficient snížení podle procentních sazeb stanovených v příloze tohoto nařízení.
2. Konečné užití každé dotyčné kvóty během roku 2006 v procentech se uvádí v příloze tohoto nařízení.
Článek 2
Toto nařízení vstupuje v platnost dnem 27. října 2006.
Toto nařízení je závazné v celém rozsahu a přímo použitelné ve všech členských státech.
Nařízení Komise (ES) č. 1659/2006
ze dne 9. listopadu 2006,
kterým se stanoví vývozní náhrady pro sirupy a některé další cukerné produkty vyvážené v nezměněném stavu
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (ES) č. 318/2006 ze dne 20. února 2006 o společné organizaci trhů v odvětví cukru [1], a zejména na čl. 33 odst. 2 druhý pododstavec uvedeného nařízení,
vzhledem k těmto důvodům:
(1) Článek 32 nařízení (ES) č. 318/2006 stanoví, že rozdíl mezi cenami produktů uvedených v čl. 1 odst. 1 písm. c), d) a g) uvedeného nařízení na světovém trhu a jejich cenami na trhu Společenství může být pokryt vývozní náhradou.
(2) S ohledem na současnou situaci na trhu s cukrem by vývozní náhrady měly být stanoveny v souladu s pravidly a určitými kritérii podle článků 32 a 33 nařízení (ES) č. 318/2006.
(3) Ustanovení čl. 33 odst. 2 prvního pododstavce nařízení (ES) č. 318/2006 stanoví, že situace na světovém trhu nebo zvláštní požadavky určitých trhů mohou vyžadovat rozlišení náhrady podle místa určení.
(4) Náhrady by měly být poskytovány pouze pro produkty, jejichž volný pohyb ve Společenství je povolen a jež splňují požadavky nařízení Komise (ES) č. 951/2006 ze dne ze dne 30. června 2006, kterým se stanoví prováděcí pravidla k nařízení (ES) č. 318/2006, pokud jde o obchod s třetími zeměmi v odvětví cukru [2].
(5) Jednání v rámci evropských dohod mezi Evropským společenstvím a Rumunskem a Bulharskem jsou především zaměřena na liberalizaci obchodu s produkty zahrnutými do společné organizace dotčeného trhu. Pro tyto dvě země by proto vývozní náhrady měly být zrušeny.
(6) Opatření tohoto nařízení jsou v souladu se stanoviskem Řídícího výboru pro cukr,
PŘIJALA TOTO NAŘÍZENÍ:
Článek 1
1. Vývozní náhrady podle článku 32 nařízení (ES) č. 318/2006 se poskytují pro produkty a částky podle přílohy tohoto nařízení, za podmínek stanovených v odstavci 2 tohoto článku.
2. Aby byly produkty způsobilé pro poskytnutí náhrady podle odstavce 1, musí splňovat příslušné požadavky uvedené v článcích 3 a 4 nařízení (ES) č. 951/2006.
Článek 2
Toto nařízení vstupuje v platnost dnem 10. listopadu 2006.
Toto nařízení je závazné v celém rozsahu a přímo použitelné ve všech členských státech.
Nařízení Komise (ES) č. 1850/2006
ze dne 14. prosince 2006,
kterým se stanoví prováděcí pravidla pro vydávání ověřovacích listin původu pro chmel a chmelové výrobky
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (ES) č. 1952/2005 ze dne 23. listopadu 2005 o společné organizaci trhu s chmelem a o zrušení nařízení (EHS) č. 1696/71, (EHS) č. 1037/72, (EHS) č. 879/73 a (EHS) č. 1981/82 [1], a zejména na článek 17 uvedeného nařízení,
vzhledem k těmto důvodům:
(1) V čl. 4 odst. 1 nařízení (ES) č. 1952/2005 se stanoví, že produkty uvedené v článku 1, sklizené nebo získané ve Společenství, podléhají ověřovacímu řízení.
(2) Prováděcí pravidla pro vydávání ověřovacích listin původu pro chmel jsou stanovena v nařízení Rady (EHS) č. 1784/77 ze dne 19. července 1977 o vydávání ověřovacích listin původu pro chmel [2] a nařízení Komise (EHS) č. 890/78 ze dne 28. dubna 1978, kterým se stanoví prováděcí pravidla pro vydávání ověřovacích listin původu pro chmel [3]. Jelikož mají být provedeny další změny, je v zájmu jasnosti vhodné nařízení (EHS) č. 1784/77 a (EHS) č. 890/78 zrušit a nahradit je jediným nařízením.
(3) Za účelem v podstatě jednotného uplatňování ověřovacího řízení v členských státech je nutné upřesnit produkty, kterých se vydávání ověřovacích listin původu týká, jakož i související činnosti a údaje, které se uvádějí v dokladech přiložených k produktům.
(4) Některé produkty by měly být vyloučeny z ověřovacího řízení s ohledem na jejich zvláštní povahu nebo jejich využití.
(5) Za účelem kontroly chmelových hlávek je nutné, aby k chmelovým hlávkám předloženým pro vydání ověřovací listiny původu bylo přiloženo prohlášení podepsané producentem. Prohlášení by mělo obsahovat údaje, které umožní identifikovat chmel od okamžiku jeho předložení pro vydání ověřovací listiny původu až do jejího vydání.
(6) Podle čl. 4 odst. 2 nařízení (ES) č. 1952/2005 může být ověřovací listina vydána pouze pro produkty, které vykazují minimální znaky jakosti. Proto je nutné zajistit, aby chmelové hlávky splňovaly minimální úroveň znaků jakosti již od první fáze uvádění na trh.
(7) Za účelem stanovení znaků jakosti, které musí chmel mít, je nutné zohlednit obsah vlhkosti a cizí tělíska. S ohledem na dobrou jakost, kterou se chmel Společenství vyznačuje, je třeba inspirovat se stávajícími postupy obvyklými při obchodních operacích.
(8) Výběr metody pro kontrolu obsahu vlhkosti chmele by měla být ponechán na členských státech, poskytne-li zvolená metoda srovnatelné výsledky. V případě sporu se použije metoda Společenství.
(9) Je třeba stanovit přísná pravidla pro směsi. Je proto vhodné povolit směsi chmelových hlávek pouze tehdy, jedná-li se o ověřené produkty stejné odrůdy, stejné sklizně a stejné pěstitelské oblasti. Je rovněž třeba upřesnit, že smíchání musí proběhnout pod dohledem a že se u směsí uplatňuje stejné ověřovací řízení jako u jejich složek.
(10) S ohledem na potřeby spotřebitelů je za určitých podmínek možné smíchat ověřený chmel, který nepochází ze stejné odrůdy a stejné pěstitelské oblasti, a to za účelem výroby prášku a extraktů.
(11) Chmel upravený z chmele ověřeného v nezpracovaném stavu může být ověřen pouze tehdy, proběhlo-li jeho zpracování v rámci uzavřeného okruhu operace.
(12) Ve snaze zajistit dodržování ověřovacího řízení v případě chmelových výrobků je třeba stanovit dohled v souladu s příslušnými pravidly.
(13) Následné ověřovací řízení je vhodné zjednodušit, je-li obal produktu změněn pod úředním dohledem a bez zpracování.
(14) Aby bylo zaručeno označení ověřených produktů, je nutné stanovit pravidla, podle kterých musí být na obalech uvedeny údaje nezbytné pro účely úředního dohledu a pro informování zákazníků.
(15) Je nutné stanovit obecná pravidla pro označování balení a číslování ověřovacích listin původu, aby měli uživatelé přesné informace o původu a vlastnostech produktů uvedených na trh.
(16) Za účelem zohlednění stávajících obchodních postupů v některých regionech Společenství je třeba označit chmel uváděný na trh s peckami nebo bez pecek a zanést o tom příslušnou poznámku do ověřovací listiny původu.
(17) Pokusné kmeny chmele ve vývoji mohou být označeny názvem nebo číslem.
(18) Na produkty, které jsou vyloučeny z ověřovacího řízení, se vztahují zvláštní požadavky, aby bylo zajištěno, že nenaruší běžný obchod s ověřenými produkty a že jsou vhodné pro své určené využití a jsou používány pouze jejich příjemci.
(19) Členské státy ověří produkty v souladu s tímto nařízením, a to prostřednictvím oprávněných orgánů výhradně určených pro tento účel. Seznam uvedených subjektů je předán Komisi.
(20) Členské státy vymezí oblasti nebo regiony, které mají být považovány za pěstitelské oblasti, a jejich seznam předají Komisi.
(21) Opatření stanovená tímto nařízením jsou v souladu se stanoviskem Řídícího výboru pro chmel,
PŘIJALA TOTO NAŘÍZENÍ:
KAPITOLA 1
OBECNÁ USTANOVENÍ
Článek 1
Předmět a oblast působnosti
1. Tímto nařízením se stanoví prováděcí pravidla pro vydávání ověřovacích listin původu pro chmel a chmelové výrobky.
2. Toto nařízení se vztahuje na:
a) produkty podle článku 1 nařízení (ES) č. 1952/2005 sklizené ve Společenství;
b) výrobky upravené z produktů podle článku 1 uvedeného nařízení, které byly buď sklizeny ve Společenství, nebo dovezeny ze třetích zemí v souladu s článkem 9 uvedeného nařízení.
3. Toto nařízení se nevztahuje na:
a) chmel, který pivovar sklidil na vlastním pozemku a který pivovar použije v surovém nebo zpracovaném stavu;
b) výrobky, které pocházejí z chmele a které jsou smluvně zpracované na účet pivovaru, pokud jsou tyto výrobky použity samotným pivovarem;
c) chmel nebo výrobky z chmele v balíčcích určeným k prodeji soukromým osobám pro jejich potřebu;
d) výrobky získané z izomerizovaných chmelových produktů.
Článek 20 se však vztahuje na produkty uvedené v písmenech a), b) a c) tohoto odstavce.
4. Aniž je dotčen odst. 3 písm. a), pouze ověřený chmel, ověřené chmelové výrobky upravené z ověřeného chmele a chmel dovezený ze třetích zemí v souladu s článkem 9 nařízení (ES) č. 1952/2005 mohou být použity při výrobě výrobků zpracovaných z chmele.
Článek 2
Definice
Pro účely tohoto nařízení se:
a) "neupraveným chmelem" rozumí chmel, který byl podroben pouze prvnímu sušení a prvnímu balení;
b) "upraveným chmelem" rozumí chmel, který byl mimo jiné podroben konečnému sušení a konečnému balení;
c) "chmelem s peckami" rozumí chmel, jehož obsah pecek je větší než 2 % jeho hmotnosti;
d) "chmelem bez pecek" rozumí chmel, jehož obsah pecek není větší než 2 % jeho hmotnosti;
e) "zapečetěním" rozumí uzavření balení pod úředním dohledem takovým způsobem, že při otevření balení se uzávěr poruší;
f) "uzavřeným okruhem operace" rozumí proces úpravy nebo zpracování chmele pod úředním dohledem, který zaručí, že během operace není možné přidat ani odebrat chmel ani zpracované produkty. Uzavřený okruh operace začíná otevřením zapečetěného balení obsahujícího chmel nebo chmelový produkt určený k úpravě nebo zpracování a končí zapečetěním balení obsahujícího zpracovaný chmel nebo chmelový výrobek;
g) "partií" rozumí počet balení chmele nebo chmelových produktů stejných vlastností, které ve stejnou dobu předkládá samostatný producent nebo producent, který je členem seskupení, nebo zpracovatel za účelem vydání ověřovací listiny původu;
h) "pěstitelskými oblastmi chmele" rozumí pěstitelské oblasti nebo regiony uvedené na seznamu, který sestavily dotčené členské státy;
i) "koncentrovaným chmelovým práškem" rozumí výrobek získaný činností rozpouštědla na výrobek získaný mletím chmele, který obsahuje všechny jeho přirozené části;
j) "příslušným orgánem pro ověřování" rozumí subjekt nebo útvar pověřený členským státem, aby vydával ověřovací listiny původu a schvaloval a kontroloval střediska pro ověřování;
k) "označením" rozumí etiketování a identifikace;
l) "střediskem pro ověřování" rozumí místo, kde se provádí ověřování;
m) "zástupci příslušného orgánu pro ověřování" rozumí buď osoby zaměstnané orgánem příslušným pro ověřování, nebo osoby zaměstnané třetí stranou, které orgán příslušný pro ověřování oprávnil provádět ověřování;
n) "úředním dohledem" rozumí kontrola ověřování, kterou provádí příslušný orgán pro ověřování nebo jeho zástupci;
o) "izomerizovaným chmelovým práškem" rozumí výrobek, ve kterém byly kyseliny alfa téměř zcela izomerizovány.
KAPITOLA 2
CHMEL
Článek 3
Chmel předložený pro vydání ověřovací listiny původu
1. Ke každé partii chmele předloženého pro vydání ověřovací listiny původu je přiloženo písemné prohlášení podepsané producentem, které obsahuje tyto údaje:
a) jméno a adresa producenta;
b) sklizňový rok;
c) odrůdu;
d) místo produkce;
e) číslo pozemku v integrovaném administrativním a kontrolním systému (IACS) podle článku 17 nařízení Rady (ES) č. 1782/2003 [4] nebo parcelní číslo v katastru nemovitostí nebo rovnocenný úřední údaj;
f) počet balení v jedné partii.
2. Prohlášení podle odstavce 1 je přiloženo k partii chmele při každé jeho úpravě nebo míchání a každopádně až do vydání ověřovací listiny původu.
Článek 4
Požadavky pro uvádění na trh
1. Aby mohla být vydána ověřovací listina původu pro chmel, měl by splňovat podmínky podle čl. 2 písm. a) nařízení (ES) č. 1952/2005 a minimální požadavky pro uvádění na trh podle přílohy I tohoto nařízení.
2. Zástupci příslušného orgánu pro ověřování kontrolují dodržování minimálních požadavků pro uvádění na trh, které se týkají obsahu vlhkosti chmele, na základě jedné z metod popsaných v příloze II části B.
Metodu popsanou v příloze II části B bodu 2 schválí příslušný orgán pro ověřování a metoda musí poskytnout výsledky se standardní odchylkou nepřesahující 2,0. Ve sporných případech se kontrola provede metodou popsanou v příloze II části B bodu 1.
3. Dodržování minimálních požadavků pro uvádění na trh jiných než obsah vlhkosti se kontroluje v souladu s běžnými obchodními postupy.
Ve sporných případech se použije metoda popsaná v příloze II části C.
Článek 5
Odběr vzorků
Pro účely kontroly metod podle čl. 4 odst. 2 a 3 se vzorky odeberou a zpracují v souladu s metodou popsanou v příloze II části A.
Vzorky jsou odebrány z každé partie z nejméně jednoho balení z deseti, a v každém případě z nejméně dvou balení jedné partie.
Článek 6
Ověřovací řízení
1. Ověřovací řízení zahrnuje vydání ověřovací listiny původu, označení a zapečetění balení.
2. Ověřování se provádí předtím, než je produkt nabídnut k prodeji, a každopádně před jeho zpracováním.
Probíhá nejdéle do 31. března roku následujícího po roku sklizně. Členské státy mohou stanovit dřívější datum.
3. Označení se provádí v souladu s přílohou III pod úředním dohledem a po zapečetění obalu, v němž je produkt uváděn na trh.
4. Ověřovací řízení probíhá v zemědělském podniku nebo ve střediscích pro ověřování.
5. Pokud je obal chmele po jeho ověření změněn, podrobí se chmel novému ověřovacímu řízení bez ohledu na to, zda se uskutečnilo zpracování nebo ne.
Článek 7
Smíchání
1. Chmel ověřený v souladu s tímto nařízením může být smíchán pouze pod úředním dohledem ve střediscích pro ověřování.
2. Smíchat se může pouze chmel ze stejné pěstitelské oblasti, stejné sklizně a stejné odrůdy.
3. Odchylně od odstavce 2 je při výrobě chmelového prášku a chmelových extraktů možné smíchat ověřený chmel původem ze Společenství, který pochází ze stejné sklizně, ale z různých pěstitelských oblastí, pokud jeho ověřovací listina původu obsahuje tyto údaje:
a) použité odrůdy, pěstitelskou oblast chmele a sklizňový rok;
b) hmotnostní podíl jednotlivých odrůd obsažených ve směsi; pokud byly při výrobě chmelových výrobků použity chmelové výrobky v kombinaci s chmelovými hlávkami nebo pokud byly použity různé chmelové výrobky, hmotnostní podíl jednotlivých odrůd vycházející z množství chmelových hlávek, které bylo použito pro zpracování použitých produktů;
c) referenční čísla ověřovacích listin původu pro použitý chmel a chmelové výrobky.
Článek 8
Další prodej
Pokud je chmel po rozdělení ověřené partie dále prodáván v rámci Společenství, musí být k produktu přiložena faktura nebo obchodní doklad, který vystavil prodejce a který uvádí číslo ověřovací listiny původu.
Faktura nebo obchodní doklad musí rovněž obsahovat tyto údaje převzaté z ověřovací listiny původu:
a) označení produktu;
b) hrubou a/nebo čistou hmotnost;
c) místo produkce;
d) sklizňový rok;
e) odrůdu.
KAPITOLA 3
CHMELOVÉ VÝROBKY
Článek 9
Ověřovací řízení
1. Ověřovací řízení zahrnuje vydání ověřovací listiny původu, označení a zapečetění balení.
2. Ověřování se provádí předtím, než je výrobek nabídnut k prodeji.
3. Označení se provádí v souladu s přílohou III pod úředním dohledem a po zapečetění obalu, v němž je výrobek uváděn na trh.
4. Ověřovací řízení probíhá ve střediscích pro ověřování.
5. Pokud je obal chmelových výrobků po jeho ověření změněn, podrobí se výrobek novému ověřovacímu řízení bez ohledu na to, zda se uskutečnilo zpracování nebo ne.
Článek 10
Úprava v rámci uzavřeného okruhu operace
1. Pro upravený chmel vyrobený z chmele, který byl ověřen v neupraveném stavu, může být vydána ověřovací listina původu, pokud se úprava provádí v uzavřeném okruhu operace.
První pododstavec se rovněž vztahuje na výrobky upravené z chmele podle čl. 1 odst. 4.
2. Pokud se chmel upravuje ve střediscích pro ověřování:
a) ověřovací listina původu je vydána až po dokončení úpravy;
b) k původnímu neupravenému chmelu je přiloženo prohlášení podle čl. 3 odst. 1.
3. Před úpravou je partii původního neupraveného chmele přiděleno identifikační číslo. Toto číslo musí být uvedeno v ověřovací listině původu pro upravený chmel.
4. S výjimkou látek uvedených v příloze IV může do uzavřeného okruhu operace vstoupit pouze ověřený chmel a ověřené chmelové výrobky podle čl. 1 odst. 4 tohoto nařízení. Mohou vstoupit výhradně ve stavu, ve kterém jim byla vydána ověřovací listina původu.
5. Pokud dojde při výrobě extraktů za použití oxidu uhličitého k uzavření okruhu operace z technických důvodů, zástupci příslušných orgánů pro ověřování zapečetí v okamžiku přerušení balení obsahující meziprodukt. Pečeti mohou být odstraněny pouze zástupci příslušného orgánu pro ověřování v době nového zahájení zpracování.
Článek 11
Úřední dohled během výroby chmelových výrobků
1. V případě zpracování chmele na chmelové výrobky jsou po celou dobu zpracování přítomni zástupci příslušného orgánu pro ověřování. Dohlížejí na každou fázi zpracování tj. od otevření zapečetěného balení obsahujícího chmel nebo chmelové produkty určené ke zpracování až do konečného zabalení, zapečetění a označení chmelového výrobku. Dočasná nepřítomnost zástupců příslušného orgánu pro ověřování je povolena, pokud technické prostředky schválené příslušným orgánem pro dohled zaručí dodržování ustanovení tohoto nařízení.
2. Před vložením nové partie do zpracovatelského zařízení zástupci příslušného orgánu pro ověřování prostřednictvím úředního dohledu ověří, že je zpracovatelské zařízení prázdné, a nemůže tudíž dojít ke smíchání dvou různých partií.
Pokud při zpracování další partie obsahují části zpracovatelského zařízení, například míchací nebo obalové nádoby, chmel, chmelové produkty, odpad nebo jakékoli jiné chmelové výrobky, je nutné odpojit tyto části od zpracovatelského zařízení vhodnými technickými prostředky a pod úředním dohledem. Pouze pod úředním dohledem mohou být ke zpracovatelskému zařízení opět připojeny.
Mezi zpracovací linkou pro koncentrovaný chmelový prášek a linkou pro nekoncentrovaný chmelový prášek nesmí existovat žádné spojení, pokud je jedna z nich v provozu.
Článek 12
Poskytování informací a vedení záznamů
1. Provozovatelé zpracovatelských zařízení pro chmel poskytnou zástupcům příslušného orgánu pro ověřování veškeré technické informace o zpracovatelském zařízení.
2. Provozovatelé zpracovatelských zařízení pro chmel musí vést přesné záznamy o množstvích zpracovaného chmele. Pro každou partii chmele, která má být zpracována, jsou pořízeny záznamy obsahující podrobné informace o hmotnosti vstupního produktu a zpracovaného produktu.
Pokud jde o vstupní produkt, záznamy dále obsahují referenční číslo ověřovací listiny původu pro všechny příslušné partie chmele a odrůdy chmele. Pokud je v jedné partii obsažena více než jedna odrůda, musí být v záznamech uvedeny jejich příslušné hmotnostní podíly.
Pokud jde o zpracovaný produkt, v záznamech se musí také objevit název odrůdy nebo, pokud se jedná o směs, složení podle odrůd.
Hmotnosti je možné zaokrouhlit na nejbližší kilogram.
3. Záznamy o zpracovaných množstvích jsou prováděny pod úředním dohledem a jsou podepsány zástupci příslušného orgánu pro dohled, jakmile je zpracování partie dokončeno.
Provozovatelé zpracovatelských zařízení tyto záznamy uchovají nejméně po dobu tří let.
Článek 13
Změna obalu
1. Pokud jsou chmelový prášek a chmelové extrakty v oběhu, je změna obalu s dalším zpracováním nebo bez něj možná pouze pod úředním dohledem.
2. Pokud dojde ke změně obalu bez jakéhokoli zpracování výrobku, týká se nové ověřovací řízení pouze:
a) označení nového obalu;
b) poznámky o tomto označení a změně obalu v původní ověřovací listině původu.
Článek 14
Smíchání
1. Chmelové výrobky ověřené v souladu s tímto nařízením mohou být smíchány pouze pod úředním dohledem ve střediscích pro ověřování.
2. Při výrobě chmelového prášku a chmelových extraktů je možné smíchat ověřené chmelové výrobky upravené z ověřeného chmele původem ze Společenství, který pochází ze stejné sklizně, ale z různých pěstitelských oblastí, pokud ověřovací listina původu obsahuje tyto údaje:
a) použité odrůdy, pěstitelskou oblast chmele a sklizňový rok;
b) hmotnostní podíl jednotlivých odrůd obsažených ve směsi; pokud byly při výrobě chmelových výrobků použity chmelové výrobky v kombinaci s chmelovými hlávkami nebo pokud byly použity různé chmelové výrobky, hmotnostní podíl jednotlivých odrůd vycházející z množství chmelových hlávek, které bylo použito pro zpracování použitých produktů;
c) referenční čísla ověřovacích listin původu pro použitý chmel a chmelové výrobky.
Článek 15
Další prodej
Pokud jsou chmelové výrobky po rozdělení ověřené partie dále prodávány v rámci Společenství, musí být k výrobku přiložena faktura nebo obchodní doklad, který vystavil prodejce a který uvádí číslo ověřovací listiny původu. Faktura nebo obchodní doklad musí rovněž obsahovat tyto údaje převzaté z ověřovací listiny původu:
a) označení produktu;
b) hrubou a/nebo čistou hmotnost;
c) místo produkce;
d) sklizňový rok;
e) odrůdu;
f) místo a datum zpracování.
KAPITOLA 4
OVĚŘOVACÍ LISTINA PŮVODU A OZNAČENÍ
Článek 16
Ověřovací listina původu
1. Ověřovací listina původu je vydána ve fázi uvádění na trh, pro kterou platí minimální požadavky pro uvádění na trh.
2. V případě chmelových hlávek obsahuje ověřovací listina původu alespoň tyto informace:
a) popis produktu;
b) referenční číslo ověřovací listiny původu;
c) čistou a/nebo hrubou hmotnost;
d) pěstitelskou oblast chmele nebo místo produkce podle čl. 4 odst. 3 písm. a) nařízení (ES) č. 1952/2005;
e) sklizňový rok;
f) odrůdu;
g) příslušnou poznámku "chmel s peckami" nebo "chmel bez pecek";
h) alespoň jednu z poznámek uvedených v příloze V, použitou příslušným orgánem pro dohled.
3. V případě výrobků upravených z chmele ověřovací listina původu obsahuje, kromě poznámek uvedených v odstavci 2, místo a datum zpracování.
4. Referenční číslo ověřovací listiny původu podle čl. 2 písm. b) je tvořeno kódy, které v souladu s přílohou VI označují střediska pro ověřování, členské státy, sklizňové roky a příslušné partie.
Referenční číslo je stejné pro všechna balení jedné partie.
Článek 17
Informace uvedené na balení
Každé balení obsahuje alespoň následující poznámky v jednom z úředních jazyků Společenství:
a) popis produktu včetně případné poznámky "chmel s peckami" nebo "chmel bez pecek" a "upravený chmel" nebo "neupravený chmel", podle jednotlivých případů;
b) odrůdu nebo odrůdy;
c) referenční číslo ověřovací listiny.
Tyto poznámky jsou uvedeny čitelně nesmazatelnými znaky stejné velikosti.
Článek 18
Chmel z pokusných kmenů
Pokud jde o chmel z pokusných kmenů v průběhu jejich šlechtění a zkoušení, který je produkován buď výzkumným ústavem na jeho vlastním pozemku nebo producentem na účet takového ústavu, mohou být údaje podle čl. 16 odst. 2 písm. f) a čl. 17 písm. b) nahrazeny názvem nebo číslem, které umožňuje identifikaci příslušného pokusného kmene.
Článek 19
Důkaz o vydání ověřovací listiny původu
Důkazem o vydání ověřovací listiny původu jsou poznámky na jednotlivých baleních a ověřovací listina původu přiložená k produktu.
KAPITOLA 5
VÝJIMKY
Článek 20
Zvláštní požadavky
1. V případě podle čl. 1 odst. 3 písm. a) pivovar zašle příslušnému orgánu pro ověřování pro každou sklizeň nejpozději do 15. listopadu každého roku prohlášení o odrůdách, sklizených množstvích, místě produkce a pěstebních plochách, společně s číslem pozemku v integrovaném administrativním a kontrolním systému (IACS) nebo parcelním číslem v katastru nemovitostí nebo rovnocenným úředním údajem.
Kromě toho se ustanovení odst. 2 písm. a) až d) a písm. f) použijí obdobně v případě, kdy samotný pivovar chmel zpracuje nebo použije v surovém stavu.
2. V případě podle čl. 1 odst. 3 písm. b) vystaví příslušný orgán pro ověřování, na žádost pivovaru, při vstupu chmele do zpracovatelského zařízení doklad, do něhož se v průběhu zpracování zanášejí alespoň tyto údaje:
a) identifikační údaje smlouvy;
b) pivovar, kterému jsou produkty určeny;
c) zpracovatelské zařízení;
d) popis zpracovaného produktu;
e) referenční číslo ověřovací listiny původu nebo osvědčení o rovnocennosti původního chmele;
f) hmotnost zpracovaného produktu.
Dokladu uvedenému v prvním pododstavci se přidělí referenční číslo, které se rovněž uvede na obal.
V případě chmelových směsí musí doklad a obal obsahovat tento doplňující údaj:
"Chmelová směs pro vlastní potřebu; nesmí se uvádět na trh".
3. V případě podle čl. 1 odst. 3 písm. c) nesmí hmotnost balení překročit:
a) 1 kg pro hlávky nebo prášek;
b) 300 g pro extrakt, prášek a nové izomerizované výrobky.
Na balení se uvádí označení zboží a jeho hmotnost.
KAPITOLA 6
SUBJEKTY PRO OVĚŘOVÁNÍ
Článek 21
Příslušný orgán pro ověřování
1. Členské státy určí příslušný orgán pro ověřování a zajistí, že budou prováděny nezbytné kontroly a zavedeny příslušné pokyny s cílem zaručit minimální jakost chmele a chmelových výrobků, jakož i jejich vysledovatelnost.
2. Příslušný orgán pro ověřování, nebo jeho zástupci, provádějí ověřování. Pro výkon svých povinností má k dispozici příslušné zdroje.
3. Za dodržování ustanovení tohoto nařízení je zodpovědný příslušný orgán pro ověřování. Stálost nebo četnost kontrol dodržování ustanovení tohoto nařízení je určena na základě analýzy rizika členských států s minimální frekvencí jednou za měsíc. Účinnost parametrů analýzy rizika, které byly použity v předchozím roce, by se měla posuzovat na ročním základě.
Článek 22
Schválení středisek pro ověřování
1. Příslušný orgán pro ověřování schválí střediska pro ověřování, která mají právní subjektivitu nebo dostatečnou právní způsobilost, aby mohla být na základě vnitrostátních právních předpisů nositelem práv a povinností, a zajistí, aby měla vhodné vybavení pro provádění nezbytných úkolů, pokud jde o odběr vzorků, analytické a statistické činnosti a vedení záznamů.
Na základě analýzy rizika, avšak alespoň dvakrát za kalendářní rok, provádí příslušný orgán pro ověřování u středisek pro ověřování namátkové kontroly na místě s cílem zkontrolovat dodržování ustanovení předchozího odstavce. Účinnost parametrů analýzy rizika, které byly použity v předchozím roce, by se měla posuzovat na ročním základě.
2. Je-li zjištěno, že při úpravě chmelových produktů byly použity nepovolené složky nebo že použité složky nejsou v souladu s údaji v ověřovací listině původu, jak stanoví článek 16, a je-li tato skutečnost způsobena úmyslným jednáním nebo závažnou chybou na straně dotčeného střediska pro ověřování, příslušný orgán pro ověřování odebere středisku pro ověřování jeho schválení.
Schválení je možné obnovit nejdříve za 12 měsíců po datu jeho odebrání. Na žádost střediska pro ověřování, kterému bylo schválení odebráno, je schválení obnoveno po dvou letech nebo, ve vážných případech, po třech letech po datu odebrání.
KAPITOLA 7
SDĚLOVÁNÍ A ZVEŘEJŇOVÁNÍ SEZNAMŮ
Článek 23
Sdělování
1. Členské státy sdělí Komisi nejpozději do 30. června 2007:
a) název a adresu příslušného orgánu pro ověřování;
b) opatření přijatá k provádění tohoto nařízení.
2. Členské státy sdělí Komisi nejpozději do 30. června každého roku:
a) seznam pěstitelských oblastí chmele;
b) seznam středisek pro ověřování a kód každého střediska;
c) změny týkající se názvů a adres příslušných orgánů pro ověřování, k nimž došlo v předchozím roce.
Článek 24
Zveřejňování seznamů
Komise zajistí, aby seznam pěstitelských oblastí chmele a seznam středisek pro ověřování a jejich kódů byly aktualizovány a zpřístupněny na internetových stránkách Komise [5].
KAPITOLA 8
ZÁVĚREČNÁ USTANOVENÍ
Článek 25
Zrušení
Nařízení (EHS) č. 1784/77 a nařízení (EHS) č. 890/78 se zrušují.
Odkazy na zrušená nařízení se považují za odkazy na toto nařízení v souladu se srovnávací tabulkou v příloze VII.
Článek 26
Vstup v platnost
Toto nařízení vstupuje v platnost dvacátým dnem po vyhlášení
Rozhodnutí zástupců vlád členských států, zasedajících v radě,
ze dne 18. prosince 1987
o nomenklatuře a smluvních celních sazbách pro některé produkty a o všeobecných pravidlech pro výklad a uplatňovaní této nomenklatury a celních sazeb
(87/597/ESUO)
ZÁSTUPCI VLÁD ČLENSKÝCH STÁTŮ EVROPSKÉHO SPOLEČENSTVÍ UHLÍ A OCELI, ZASEDAJÍCÍ V RADĚ, ROZHODLI TAKTO:
Článek 1
Od 1. ledna 1988 se jako celní nomenklatura společná členským státům a jako smluvní celní sazby platné pro produkty spadající do působnosti Smlouvy o založení Evropského společenství uhlí a oceli používají celní nomenklatura a smluvní celní sazby uvedené v nařízení Rady (EHS) č. 2658/87 ze dne 23. července 1987 o celní a statistické nomenklatuře a o společném celním sazebníku [1].
Výše uvedená nomenklatura a celní sazby se vykládají a uplatňují podle předběžných ustanovení kombinované nomenklatury (KN) obsažených v příloze I uvedeného nařízení.
Článek 2
Zrušuje se rozhodnutí 79/35/ESUO [2].
Článek 3
Členské státy přijmou opatření nezbytná k provedení tohoto rozhodnutí.
Rozhodnutí výkonného výboru
ze dne 14. prosince 1993
o prohlášeních ministrů a státních tajemníků
[SCH/Com-ex (93) 10]
VÝKONNÝ VÝBOR,
s ohledem na článek 132 prováděcí úmluvy k Schengenské dohodě,
ROZHODL TAKTO:
potvrzují se prohlášení ministrů a státních tajemníků ze dne 19. června 1992 [1] a 30. června 1993 o provedení prováděcí úmluvy a o splnění předběžných podmínek.
Dohoda o přistoupení Portugalské republiky
k Úmluvě k provedení Schengenské dohody ze dne 14. června 1985 mezi vládami států Hospodářské unie Beneluxu, Spolkové republiky Německo a Francouzské republiky o postupném odstraňování kontrol na společných hranicích, podepsané v Schengenu dne 19. června 1990, ke které přistoupila Italská republika na základě dohody podepsané v Paříži dne 27. listopadu 1990
BELGICKÉ KRÁLOVSTVÍ, SPOLKOVÁ REPUBLIKA NĚMECKO, FRANCOUZSKÁ REPUBLIKA, LUCEMBURSKÉ VELKOVÉVODSTVÍ a NIZOZEMSKÉ KRÁLOVSTVÍ, smluvní strany Úmluvy k provedení Schengenské dohody ze dne 14. června 1985 mezi vládami států Hospodářské unie Beneluxu, Spolkové republiky Německo a Francouzské republiky o postupném odstraňování kontrol na společných hranicích, podepsané v Schengenu dne 19. června 1990 (dále jen "úmluva z roku 1990"), a Italská republika, která přistoupila k úmluvě z roku 1990 na základě dohody podepsané v Paříži dne 27. listopadu 1990, na jedné straně
a PORTUGALSKÁ REPUBLIKA na straně druhé,
s ohledem na protokol podepsaný v Bonnu dne dvacátého pátého června tisíc devět set devadesát jedna o přistoupení vlády Portugalské republiky k Schengenské dohodě ze dne 14. června 1985 mezi vládami států Hospodářské unie Beneluxu, Spolkové republiky Německo a Francouzské republiky o postupném odstraňování kontrol na společných hranicích, pozměněné protokolem o přistoupení vlády Italské republiky, podepsaným v Paříži dne 27. listopadu 1990,
na základě článku 140 úmluvy z roku 1990,
SE DOHODLY NA TOMTO:
Článek 1
Portugalská republika přistupuje touto dohodou k úmluvě z roku 1990.
Článek 2
1. Policisty uvedenými v čl. 40 odst. 4 úmluvy z roku 1990 jsou pro Portugalskou republiku: členové kriminální policie ("Polícia Judiciária") a celníci ve funkci pomocných úředníků státního zastupitelství za podmínek stanovených v odpovídajících dvoustranných dohodách uvedených v čl. 40 odst. 6 úmluvy z roku 1990, pokud jde o jejich pravomoci v oblasti nedovoleného obchodu s omamnými a psychotropními látkami, nedovoleného obchodu se zbraněmi a výbušninami a nedovolené přepravy jedovatého a nebezpečného odpadu.
2. Orgánem uvedeným v čl. 40 odst. 5 úmluvy z roku 1990 je pro Portugalskou republiku "Direccão geral de la Polícia Judiciária" (Generální ředitelství kriminální policie).
Článek 3
1. Policisty uvedenými v čl. 41 odst. 7 úmluvy z roku 1990 jsou pro Portugalskou republiku: členové ("Polícia Judiciária") a celníci ve funkci pomocných úředníků státního zastupitelství za podmínek stanovených v odpovídajících dvoustranných dohodách uvedených v čl. 41 odst. 10 úmluvy z roku 1990, pokud jde o jejich pravomoci v oblasti nedovoleného obchodu s omamnými a psychotropními látkami, nedovoleného obchodu se zbraněmi a výbušninami a nedovolené přepravy jedovatého a nebezpečného odpadu.
2. Při podpisu této dohody učiní vláda Portugalské republiky prohlášení vůči vládě Španělského království, v němž na základě čl. 41 odst. 2, 3 a 4 úmluvy z roku 1990 stanoví postupy pronásledování na portugalském území.
Článek 4
Příslušným ministerstvem uvedeným v čl. 65 odst. 2 úmluvy z roku 1990 je pro Portugalskou republiku Ministerstvo spravedlnosti.
Článek 5
Pro účely vydávání osob mezi smluvními stranami úmluvy z roku 1990 se písmeno c) prohlášení Portugalské republiky k článku 1 Evropské úmluvy o vydávání osob ze dne 13. prosince 1957 vykládá takto:
Portugalská republika nepovolí vydání osob stíhaných za protiprávní jednání, na které se vztahuje doživotní trest nebo doživotní ochranné opatření. Vydání osoby se však povolí, pokud žádající stát zaručí, že v souladu se svými právními předpisy a zvyklostmi v oblasti výkonu trestu bude podporovat opatření ve prospěch osoby, jejíž vydání je požadováno.
Článek 6
Pro účely vzájemné pomoci v trestních věcech mezi smluvními stranami úmluvy z roku 1990 nezamítne Portugalská republika žádosti z důvodu, že za protiprávní jednání, která jsou předmětem žádosti, se ukládá podle právních předpisů žádajícího státu doživotní trest nebo doživotní ochranné opatření.
Článek 7
1. Tato dohoda podléhá ratifikaci, přijetí nebo schválení. Ratifikační listiny a listiny o přijetí nebo schválení budou uloženy u vlády Lucemburského velkovévodství, která o jejich uložení uvědomí všechny smluvní strany.
2. Tato dohoda vstupuje v platnost prvním dnem druhého měsíce, který následuje po uložení ratifikačních listin, listin o přijetí nebo listin o schválení pěti signatářskými státy úmluvy z roku 1990 a Portugalskou republikou, a nejdříve dnem vstupu v platnost úmluvy z roku 1990. Vůči Italské republice vstupuje tato dohoda v platnost prvním dnem druhého měsíce následujícího po uložení její ratifikační listiny, listiny o přijetí nebo listiny o schválení a nejdříve dnem vstupu této dohody v platnost mezi ostatními smluvními stranami.
3. Vláda Lucemburského velkovévodství oznámí den vstupu v platnost všem smluvním stranám.
Článek 8
1. Vláda Lucemburského velkovévodství předá vládě Portugalské republiky ověřený opis úmluvy z roku 1990 ve francouzském, italském, německém a nizozemském jazyce.
2. Znění úmluvy z roku 1990 v portugalském jazyce je připojeno k této dohodě a je platné za stejných podmínek jako znění úmluvy z roku 1990 ve francouzském, italském, německém a nizozemském jazyce.
Na důkaz čehož připojili zplnomocnění zástupci vlád k této dohodě své podpisy.
Rozhodnutí zástupců vlád členských států
ze dne 6. dubna 2006
o jmenování soudců a generálních advokátů Soudního dvora Evropských společenství
(2006/281/ES, Euratom)
ZÁSTUPCI VLÁD ČLENSKÝCH STÁTŮ EVROPSKÝCH SPOLEČENSTVÍ,
s ohledem na Smlouvu o založení Evropského společenství, a zejména na článek 223 této smlouvy,
s ohledem na Smlouvu o založení Evropského společenství pro atomovou energii, a zejména na článek 139 této smlouvy,
vzhledem k těmto důvodům:
(1) Funkční období soudců Soudního dvora Evropských společenství, pánů Petera JANNA, Christiaana TIMMERMANSE, Konrada SCHIEMANNA, Jiřího MALENOVSKÉHO, Jean-Pierra PUISSOCHETA, paní Ninon COLNERICOVÉ a pánů Stiga VON BAHRA, Antonia TIZZANA, Josého Narcisa DA CUNHA RODRIGUESE, Pranase KŪRISE, George ARESTISE, Anthonyho BORGA BARTHETA, Egilse LEVITSE, a generálních advokátů Soudního dvora Evropských společenství, paní Christiny STIX-HACKLOVÉ a pánů Philippa LÉGERA, Leenderta GEELHOEDA a Paola MENGOZZIHO, skončí dne 6. října 2006.
(2) Je třeba přistoupit k částečné obměně Soudního dvora Evropských společenství na období od 7. října 2006 do 6. října 2012. Jelikož však pro jedno místo nebyl podán žádný návrh, bude jeden ze soudců jmenován až později,
ROZHODLI TAKTO:
Článek 1
1. Soudci Soudního dvora Evropských společenství na období od 7. října 2006 do 6. října 2012 jsou jmenováni:
pan George ARESTIS,
pan Jean-Claude BONICHOT,
pan Anthony BORG BARTHET,
pan José Narciso DA CUNHA RODRIGUES,
pan Peter JANN,
pan Pranas KŪRIS,
pan Egils LEVITS,
paní Pernilla LINDHOVÁ,
pan Jiří MALENOVSKÝ,
pan Christiaan TIMMERMANS,
pan Antonio TIZZANO,
pan Konrad SCHIEMANN.
2. Generálními advokáty Soudního dvora Evropských společenství na období od 7. října 2006 do 6. října 2012 jsou jmenováni:
pan Yves BOT,
pan Ján MAZÁK,
pan Paolo MENGOZZI,
paní Verica TRSTENJAKOVÁ.
Článek 2
Toto rozhodnutí bude zveřejněno
P6_TA(2004)0073
Ochranné prvky a biometrické údaje v cestovních pasech občanů EU *
Legislativní usnesení Evropského parlamentu o návrhu nařízení Rady o standardech pro ochranné prvky a biometrické údaje v cestovních pasech občanů EU předloženém Komisí (KOM(2004)0116 — C5-0101/2004 — 2004/0039(CNS))
(Postup konzultace)
Evropský parlament,
- s ohledem na návrh Komise (KOM(2004)0116) [1],
- s ohledem na obecné pokyny Rady stanovené v dokumentu 15139/04, který byl předán Parlamentu dne 24. listopadu 2004,
- s ohledem na čl. 62 odst. 2 písm. a) Smlouvy o ES,
- s ohledem na článek 67 Smlouvy o ES, podle kterého Rada konzultovala s Parlamentem (C5-0101/2004)
- s ohledem na Protokol o začlenění schengenského acquis do Evropské unie, podle kterého Rada konzultovala s Parlamentem,
- s ohledem na článek 51 jednacího řádu,
- s ohledem na zprávu Výboru pro občanské svobody, spravedlnost a vnitřní věci (A6-0028/2004),
1. schvaluje pozměněný návrh Komise;
2. vyzývá Komisi, aby návrh v souladu s čl. 250 odst. 2 Smlouvy o ES změnila odpovídajícím způsobem;
3. vyzývá Radu, aby informovala Parlament, bude-li mít v úmyslu odchýlit se od znění schváleného Parlamentem;
4. vyzývá k zahájení dohodovacího řízení podle společného prohlášení ze dne 4. března 1975, bude-li mít Rada v úmyslu odchýlit se od znění schváleného Parlamentem;
5. vyzývá Radu, aby znovu konzultovala s Parlamentem, bude-li mít v úmyslu podstatně změnit návrh Komise;
6. pověřuje svého předsedu, aby předal postoj Parlamentu Radě a Komisi.
ZNĚNÍ NAVRŽENÉ KOMISÍ | POZMĚŇOVACÍ NÁVRHY PARLAMENTU |
Pozměňovací návrh 1
Bod odůvodnění 2
(2) Minimální standardy pro cestovní pasy byly zavedeny usnesením zástupců vlád členských států, kteří se sešli v Radě dne 17. října 2000. Nyní je vhodné nahradit toto usnesení opatřením Společenství v zájmu zvýšení harmonizovaných bezpečnostních standardů pro ochranu cestovních pasů před paděláním. Současně by měly být do cestovních pasů přidány biometrické prvky, aby vznikla spolehlivá vazba mezi dokladem a jeho skutečným držitelem. | (2) Minimální bezpečnostní standardy pro cestovní pasy byly zavedeny usnesením zástupců vlád členských států, kteří se sešli na zasedání Rady dne 17. října 2000. Evropská rada rozhodla, že je nyní vhodné nahradit toto usnesení opatřením Společenství v zájmu zvýšení harmonizovaných bezpečnostních standardů pro ochranu cestovních pasů před paděláním. Současně by měly být do cestovních pasů přidány biometrické prvky, aby vznikla spolehlivá vazba mezi dokladem a jeho skutečným držitelem. |
Pozměňovací návrh 2
Bod odůvodnění 2a (nový)
| (2a) Biometrické údaje v pasech smějí být používány pouze pro ověřování pravosti dokumentu a totožnosti jeho držitele, a to za použití přímo dostupných porovnatelných prvků, kdykoli právní úprava vyžaduje předložení cestovního pasu. |
Pozměňovací návrh 3
Bod odůvodnění 3
(3) Integrace biometrických identifikátorů je významným krokem k používání nových prvků, které vytvoří spolehlivější vazbu mezi vízem a jeho držitelem, což bude významným příspěvkem k ochraně před podvodným použitím dokladu. Je třeba zohlednit specifikace obsažené v dokumentu č. 9303 Mezinárodní organizace pro civilní letectví týkajícím se strojově čitelných víz. | (3) S ohledem na budoucí rozvoj na evropské úrovni je harmonizace ochranných prvků a integrace biometrických ukazatelů významným krokem při používání nových prvků, které učiní cestovní doklady bezpečnější a vytvoří spolehlivější vazbu mezi cestovním pasem a jeho držitelem, což bude významným příspěvkem k ochraně před podvodným použitím dokladu. |
Pozměňovací návrh 4
Bod odůvodnění 7
(7) Pokud jde o zacházení s osobními údaji v souvislosti s cestovními pasy, platí ustanovení směrnice Evropského parlamentu a Rady 95/46/ES ze dne 24. října 1995 o ochraně fyzických osob v souvislosti se zpracováním osobních údajů a o volném pohybu těchto údajů. Je třeba zajistit, aby v cestovních pasech nebyly obsaženy žádné další informace, které nejsou uvedeny v uvedeném nařízení a jeho přílohách nebo které nejsou zmíněny v příslušném cestovním dokladu. | (7) Pokud jde o zacházení s osobními údaji v souvislosti s cestovními pasy, platí ustanovení směrnice Evropského parlamentu a Rady 95/46/ES ze dne 24. října 1995 o ochraně fyzických osob v souvislosti se zpracováním osobních údajů a o volném pohybu těchto údajů V cestovních pasech by neměly být obsaženy žádné další informace. |
Pozměňovací návrh 5
Čl. 1 odst. 2
2. Cestovní pas musí obsahovat paměťové médium s dostatečnou kapacitou, které musí mít vysokou úroveň zabezpečení a které musí obsahovat fotografii tváře. Členské státy mohou rovněž vložit otisky prstů v kompatibilním formátu. | 2. Cestovní pas musí obsahovat vysoce zabezpečené paměťové médium s dostatečnou kapacitou a schopností zaručit integritu, pravdivost a důvěrnost uložených údajů. Musí obsahovat snímek tváře. Členské státy mohou rovněž vložit otisky prstů v interoperabilním formátu. Nesmějí být vytvářeny žádné centrální databáze pasů a cestovních dokladů Evropské unie, které by obsahovaly biometrické a jiné údaje všech držitelů cestovních pasů EU. |
Pozměňovací návrh 6
Čl. 2 odst. 1 uvozující formulace
1. V souladu s postupem uvedeným v čl. 5 odst. 2 by měly být stanoveny dodatečné technické specifikace pro cestovní pasy týkající se následujících požadavků: | 1. V souladu s postupem uvedeným v článku 5 by měly být stanoveny dodatečné technické specifikace pro cestovní pasy týkající se následujících požadavků: |
Pozměňovací návrh 7
Čl. 2 odst. 1 písm. b)
b)technické specifikace paměťového média pro biometrické informace a jeho zabezpečení; | b)technické specifikace paměťového média pro biometrické informace a jeho zabezpečení, zejména v zájmu ochrany integrity, pravdivosti a důvěrnosti údajů a zajištění jejich použití pro účely stanovené v tomto nařízení; |
Pozměňovací návrh 8
Čl. 2 odst. 1a (nový)
| 1a. Paměťové médium smějí použít pouze a)příslušné orgány členských států, a to pro čtení, uchovávání, změnu a odstraňování údajů,b)oprávněné subjekty, které mají ze zákona pravomoc číst údaje, pro čtení údajů. |
Pozměňovací návrh 9
Čl. 3 odst. 2a (nový)
| 2a. Každý členský stát musí vést rejstřík příslušných úřadů a oprávněných subjektů uvedených v čl. 2 odst. 1a. Členský stát poskytne tento rejstřík a popřípadě jeho pravidelné aktualizace Komisi, která povede a bude pravidelně aktualizovat souhrn vnitrostátních rejstříků přístupný na internetu. Komise bude každoročně zveřejňovat tento souhrn vnitrostátních rejstříků. |
Pozměňovací návrh 10
Čl. 4 odst. 1
1. Aniž jsou dotčeny předpisy pro ochranu údajů, musí mít osoby, kterým je vystaven cestovní pas, právo ověřit správnost osobních údajů obsažených v cestovním pasu, a popřípadě požádat o jejich opravu nebo odstranění. | 1. Aniž by byly dotčeny předpisy pro ochranu údajů, musí mít osoby, kterým je vystaven cestovní pas, právo ověřit správnost osobních údajů obsažených v cestovním pasu a popřípadě požádat o jejich opravu nebo odstranění. Veškeré ověřování, opravy nebo odstraňování údajů musí být provedeny bezplatně pověřeným vnitrostátním orgánem. |
Pozměňovací návrh 11
Čl. 4 odst. 2
2. V cestovních pasech nesmějí být uvedeny žádné informace ve strojově čitelném formátu, které nejsou uvedeny v tomto nařízení nebo jeho přílohách a nejsou zmíněny v cestovním pase. | 2. V cestovních pasech nesmějí být uvedeny žádné informace ve strojově čitelném formátu, které nejsou uvedeny v tomto nařízení nebo jeho příloze nebo nejsou zmíněny v cestovním pase. V cestovním pase nesmí být obsaženy žádné další informace. |
Pozměňovací návrh 12
Čl. 4 odst. 2a (nový)
| 2a. Biometrické prvky v pasech by měly být používány pouze pro ověřování a)pravosti dokumentub)totožnosti držitele, za použití přímo dostupných porovnatelných prvků, kdykoli právní úprava vyžaduje předložení cestovního pasu. |
Pozměňovací návrh 13
Čl. 4 odst. 2b (nový)
| 2b. Členské státy pravidelně předkládají Komisi audit provádění tohoto nařízení zpracovaný na základě obecně uznávaných norem, zejména s ohledem na pravidla, která stanoví účel, a omezují přístup. Budou rovněž informovat Komisi o jakýchkoli zjištěných potížích při provádění tohoto nařízení a vyměňovat si poznatky o osvědčených postupech jak s Komisí, tak mezi sebou navzájem. |
Pozměňovací návrh 14
Čl. 5 odst. 3a (nový)
| 3a. Výboru jsou nápomocni odborníci jmenovaní pracovní skupinou zřízenou podle článku 29 směrnice 95/46/ES. |
Pozměňovací návrh 15
Čl. 5 odst. 3b (nový)
| 3b. Jakmile výbor vytvoří konečné znění dodatečných technických specifikací uvedených v čl. 2 odst. 1, vydá pracovní skupina zřízená podle článku 29 směrnice 95/46/ES stanovisko týkající se souladu těchto specifikací s normami ochrany údajů a předá toto stanovisko Evropskému parlamentu, Radě a Komisi. |
Pozměňovací návrh 16
Čl. 5 odst. 3c (nový)
| 3c. Komise předloží návrh svého rozhodnutí o dodatečných technických specifikacích uvedených v čl. 2 odst. 1 Evropskému parlamentu, který může do tří měsíců přijmout usnesení odmítající tento návrh rozhodnutí. |
Pozměňovací návrh 17
Čl. 5, odst. 3d (nový)
| 3d. Komise informuje Evropský parlament o opatření, které zamýšlí přijmout v reakci na usnesení Evropského parlamentu, a o důvodech, které ji k tomu vedou. |
Pozměňovací návrh 18
Čl. 5 odst. 3e (nový)
| 3e. Musí být zaručena d věrnost dodatečných technických specifikací uvedených v čl. 2 odst. 1. |
Pozměňovací návrh 19
Čl. 6 odst. 2
Členské státy použijí toto nařízení nejpozději za rok od vstupu opatření uvedených v článku 2 v platnost. | Toto nařízení bude použito pouze tehdy, předloží-li vnitrostátní orgány příslušné pro ochranu údajů potvrzení, že mají dostatečné pravomoci a zdroje pro vyšetřování, aby mohly uplatnit směrnici 95/46/ES ve vztahu k údajům shromážděným na základě ustanovení této směrnice. Členské státy použijí toto nařízení nejpozději 18 měsíců od přijetí opatření uvedených v článku 2. Tímto však není dotčena platnost již vydaných cestovních pasů. |
[1] Dosud nezveřejněný
Stanovisko Rady
ze dne 5. července 2004
ke konvergenčnímu programu Polska na období 2004 - 2007
(2004/C 320/08)
RADA EVROPSKÉ UNIE,
s ohledem na Smlouvu o založení Evropského společenství,
s ohledem na nařízení Rady (ES) č. 1466/97 ze dne 7. července 1997 o posílení dohledu nad stavy rozpočtů a nad hospodářskými politikami a o posílení koordinace hospodářských politik [1], a zejména na čl. 9 odst. 2 uvedeného nařízení,
s ohledem na doporučení Komise,
po konzultaci s Hospodářským a finančním výborem,
PŘIJALA TOTO STANOVISKO:
+++++ TABLE +++++
--------------------------------------------------
[1] Úř. věst. L 209, 2.8.1997, s. 1. Dokumenty, na něž se v tomto textu odkazuje, lze nalézt na této internetové stránce:http://europa.eu.int/comm/economy_finance/about/activities/sgp/main_en.htm
Stanovisko Evropského hospodářského a sociálního výboru "ke XXXIII. zprávě o politice hospodářské soutěže – 2003"
SEC(2004) 658 final
(2005/C 221/01)
Evropská komise se dne 4. června 2004 rozhodla, s přihlédnutím k nařízení vyplývajícího ze článku 262 Smlouvy zakládající Evropské společenství, konzultovat Evropský hospodářský a sociální výbor v otázce týkající se XXXIII. zprávy o politice hospodářské soutěže – 2003
Specializovaná sekce "Jednotný trh, výroba a spotřeba", jež měla za úkol připravit práci Výboru na toto téma, přijala své stanovisko dne 11. ledna 2005. Zpravodajem byl pan Chiriaco.
Následující stanovisko bylo přijato Evropským hospodářským a sociálním výborem, během 414. plenárního zasedání, které se konalo dne 9. února 2005, 75 hlasy pro a 1 člen se zdržel hlasování.
1. Úvod
1.1 Výroční zpráva pro rok 2003, týkající se politiky hospodářské soutěže, poukazuje na změny, ke kterým došlo ve vnitřní organizaci sektoru a v pracovních metodách Komise a dokumentuje způsob, jakým Komise zajišťuje koherenci struktury evropského ekonomického vládnutí.
1.2 Politika hospodářské soutěže EU má důležitou úlohu, která vede k dosažení cílů hospodářské soutěže zakotvené v Lisabonské strategii. V ní jsou obsaženy nejen normy týkající se antitrustu a sdružování, ale též zavedení účinné a přísné disciplíny v oblasti státní pomoci.
1.3 Komise, aby umožnila vstup 10 nových přistupujících zemí bez negativních dopadů, vypracovala systém pravidel pro hospodářskou soutěž, která by byla společná pro všechny členské státy, aby mohlo dojít k vyvážené aplikaci norem v oblasti státní pomoci a zviditelnila se zároveň nutnost projednat státní příspěvky, které by mohly poškozovat hospodářskou soutěž. I v tomto případě musí být pravidla aplikována stejně, jako je tomu u podniků.
1.4 V roce 2003 bylo zaregistrováno 815 nových případů porušení hospodářské soutěže a vedle dalších opatření vznikla i nová funkce "poradce pro vztahy se spotřebiteli", aby byl zajištěn stálý dialog s evropskými spotřebiteli: spokojenost spotřebitelů je hlavním úkolem politiky hospodářské soutěže, ale jejich hlas není dostatečně slyšet během projednávání jednotlivých případů či během diskuse o aspektech politiky společenství. Pravomoci tohoto "poradce" se neomezují jen na kontrolu sdružování podniků, ale zahrnují rovněž dohody, které narušují hospodářskou soutěž – kartely a zneužívání dominantního postavení – jakož i další politiky vztahující se k této oblasti.
1.5 V říjnu 2003 publikovala Evropská komise návrh nařízení a hlavní linie týkající se dohod o převodu technologie, k čemuž EHSV již vydal své stanovisko [1]. Návrh změny, který počítá s vývojem zasahujícím do této typologie dohod z posledních let, si bere za cíl zjednodušení a rozšíření dosahu aplikovatelnosti evropského nařízení o udělení výjimky. Nové normy představují následující výhody:
- nařízení o udělení blokové výjimky počítá od nynějška pouze s jednou černou listinou: vše, co není jasně vyloučeno z této výjimky ji může využívat,
- jasný rozdíl bude učiněn mezi dohodami konkurujících si podniků a dohodami mezi nekonkurujícími si podniky.
- již se počítá s přijetím "modernizačního balíčku".
1.6 Komise mimo jiné jmenovala hlavního ekonomického zástupce pro hospodářskou soutěž, jehož funkční období začalo 1. září 2003, a zároveň posílila roli poradce pro audit. Tento hlavní ekonomický zástupce bude vykonávat tři zásadní funkce:
- poskytovat konzultace metodologických otázek týkajících se ekonomiky a ekonometrie vztahujících se k aplikaci pravidel hospodářské soutěže v EU, eventuelně přispívat k rozvoji nástrojů všeobecné politiky,
- poskytovat všeobecné konzultace v jednotlivých případech hospodářské soutěže již od prvních fází jejich zpracovávání,
- poskytovat detailní konzultace v hlavních případech hospodářské soutěže, které s sebou nesou komplexní ekonomické otázky, vyžadující zejména sofistikovanou množstevní analýzu.
1.7 Co se týká poradce pro audit, ten vykonává s velkými pravomocemi a nezávislostí roli garanta práva na obranu při řešení otázek hospodářské soutěže. Tento poradce spadá přímo pod komisaře zodpovědného za tento resort a nedostává další pokyny od GŘ pro hospodářskou soutěž. Může zasáhnout pokaždé, když se objeví legitimní otázky spojené s právem na obranu, organizuje a objektivním způsobem řídí slyšení, rozhoduje o právu třetí strany, aby byla vyslechnuta a o tom, zda je nutné přejít k prezentaci nových dokumentů. O tom všem podává zprávu komisaři, který je za tento sektor zodpovědný.
2. Aplikace antitrustových norem – čl. 81 a čl. 82 Smlouvy
2.1 V říjnu 2003 zahájila Komise závěrečnou fázi procesu reformy systému zavedení antitrustových norem (tzv. modernizační balíček), aby usnadnila výkon pravomocí přiřknutých orgánům zodpovědným za hospodářskou soutěž, a aby vpracovala mechanismy spolupráce s národními orgány, zodpovědnými za hospodářskou soutěž a s národními soudci, které jsou již zakotveny v nařízení 1/2003.
2.2 Tento modernizační balíček obsahuje zejména jedno nové aplikační nařízení, týkající se podmínek spojených s vyslechnutím zainteresovaných stran, jakož i celé řady dalších procedurálních otázek jako jsou přístup ke spisu či zpracovávání důvěrných informací. Těchto šest komunikačních návrhů v sobě mimo jiné zahrnuje i možnost spolupráce uvnitř sítě evropských orgánů pro hospodářskou soutěž a zároveň spolupráce mezi Komisí a národními soudci, dále dopad na výměny mezi členskými státy, zpracovávání trestních oznámení a jednotlivá zaměření, která musí být předána podnikům, aby jim byla nápomocna při hodnocení nových a nevyřešených otázek. Komentáře k modernizačnímu balíčku jsou uvedeny ve stanovisku EHSV [1].
2.3 V průběhu roku 2003 přijala Komise 5 rozhodnutí proti nezákonným horizontálním dohodám: francouzské hovězí maso, sorbáty, produkty na bázi uhlíku a grafitu k elektrickým a mechanickým aplikacím, organické peroxidy a měděné průmyslové trubky. Udělené pokuty dosáhly výše 400 milionů EUR: jejich celková částka by měla zaručit dostatečné varování. Při prověřování dochází k inspekci uvnitř podniků. Úplná imunita je udělena podniku, který odhalí jako první existenci dohody, která dodá dostatečné důkazy, aby mohlo být zahájeno prověření. Naopak se počítá s tím, že Komise dá kladný posudek, pokud dohody mezi podniky neomezují hospodářskou soutěž na daných trzích a spotřebitelé mají z těchto operací prospěch. Ještě v roce 2003 se Komise vyjádřila ke třem případům porušení čl. 82 spojených s:
- tarify uloženými Deutsche Telekom AG konkurujícím podnikům, pro možnost vstupu do místní infrastruktury jeho telekomunikační sítě,
- tarifní politikou Wanadoo ohledně služeb ADSL,
- zneužitím dominantního postavení italských drah "Ferrovie dello Stato SpA" na trzích s přístupem k infrastruktuře železnic, trakčním zařízením a přepravě cestujících.
3. Rozvoj politiky hospodářské soutěže na úrovni jednotlivých sektorů
3.1 V roce 2003 byl zaznamenán značný pokrok, i když ne ještě zcela uspokojivý, v procesu liberalizace energetického sektoru (elektřina a plyn): od června existuje balíček legislativních opatření, který by měl zajistit, aby si všichni evropští spotřebitelé mohli vybrat do července 2007 vlastního dodavatele. Tato opatření se snaží zaručit rovnováhu mezi podněty k vytvoření nových infrastruktur a plnou realizací společného trhu.
3.2 Nicméně mezi spotřebiteli a společnostmi v různých zemích Unie přetrvává určitý pocit nespokojenosti s úrovní stále vysokých cen a vlastní efektivitou těchto služeb. Kromě toho, zejména u nových členských států, sociální partneři a organizace spotřebitelů velice zdůrazňují povinnost plně respektovat nezávislost národních orgánů, které jsou garanty hospodářské soutěže a orgány dohlížející na veřejně prospěšné služby.
3.2.1 Je-li zavedena příslušná a ucelená legislativa, stává se někdy, že zejména v nových členských státech mají dohlížecí a prováděcí orgány potíže s nezávislým naplňováním své úlohy. To vede k tomu, že předpisy pro hospodářskou soutěž někdy nenaplňují cíl podporovat zájmy zákazníků nebo efektivitu trhu. Výbor se přiklání k funkčnějšímu vztahu mezi politikou hospodářské soutěže a politikou ochrany spotřebitelů. Rozhodovacímu procesu na úrovni vlády by také mohlo napomoci organizovanější a aktivnější spotřebitelské hnutí, jež by také mohlo poskytnout informace o trzích a činnostech narušujících hospodářskou soutěž.
3.3 V oblasti poštovních služeb, směrnice schválená v roce 2002 naznačuje jasně cestu vedoucí k dokončení vnitřního trhu v oblasti poštovních služeb, zároveň také díky postupnému snížení vyhrazených oblastí a liberalizaci odesílané přeshraniční pošty. Komise mimo jiné, na základě dohody dosažené na zasedání Evropské rady, uskuteční v průběhu roku 2006 studii hodnotící dopad všeobecné služby na jednotlivé členské státy. Na základě výsledků této studie Komise přijme návrh úplného otevření se poštovnímu trhu od roku 2009 nebo jakékoliv další opatření, aby zachovala charakter všeobecné poštovní služby.
3.4 Co se týče elektronických komunikací, v červenci 2004 vypršel termín transpozice nového normativního rámce pro tento sektor. Ve zprávě týkající se této otázky Komise zdůraznila zejména následující principy: trhy musí být analyzovány na základě principů hospodářské soutěže; závazky mohou být uvaleny pouze na podniky, které zaujímají dominantní postavení; se všemi službami a elektronickými komunikačními službami se musí zacházet bez jakékoliv diskriminace (technologická neutrálnost). Rozvoj a zevšeobecnělý přístup k elektronickým komunikacím nemohou samy zajistit znovu nastartování ekonomického růstu. Aby se dosáhlo tohoto výsledku je velice důležité zvýšit úroveň znalostí a schopností všech, kteří budou povoláni k používání informačních a komunikačních technologií.
3.5 V oblasti letecké dopravy, rozhodla Komise v roce 2003 zahájit se všemi zúčastněnými stranami rozsáhlý dialog, který se nezaměřuje jen na speciální případy, ale který chce vytvořit hlavní transparentní opatření ochrany hospodářské soutěže na poli aliancí a sdružování mezi leteckými společnostmi.
3.5.1 Nicméně se pokročilo i v oblasti definice a implementace společných cílů v oblasti aplikace antitrustových norem v sektoru železniční dopravy, ať již se jedná o nákladní či osobní dopravu.
3.5.2 Sektorový dialog vznikl také v oblasti námořní dopravy, v rozdělení motorových vozidel a pojištění, za účelem přehodnotit nebo schválit reglementační normy, které jsou v souladu s blokovou výjimkou.
3.5.3 V rámci tohoto dialogu by měly být rovněž projednány srovnatelné formy daňových úprav.
3.6 Média: Komise považuje pluralismus informačních prostředků za důležitý pro rozvoj nejen EU, ale i kulturní identity členských států, nicméně zdůrazňuje, že kontrola soustředění medií náleží v první řadě členským státům. Aplikace nástrojů politiky hospodářské soutěže je ohraničena vlastním trhem, ekonomickým dopadem chování mediálních společností a kontrolou státních příspěvků. Takovéto nástroje nemohou nahradit národní kontroly soustředění medií a vnitřní opatření, která mají zabezpečit pluralismus. Cílem aplikace těchto pravidel pro hospodářskou soutěž je jednoduše snaha vyřešit problémy vzniklé vytvořením a posílením dominantního postavení na daných trzích a vyloučením konkurence z těchto trhů.
3.6.1 Budeme si moci všimnout, že toto ustanovení Komise, i přes svou formální správnost, nedokázalo zabránit, zejména v některých zemích, dominantnímu postavení, spojenému s praktikami bránícími konkurenci. Týká se to různých trhů, mezi nimiž trh s televizní reklamou, který nebyl doposud řádně přezkoumán, hraje stále více určující roli v oblasti ochrany pluralismu.
3.6.2 Kromě toho, při kontrole byly zanedbány metody, které používají některé členské skupiny činné v oblasti médií k posílení dominantního postavení. Jedná se zejména o používání defenzivních opatření, která by měla zastrašit agresivní dobývání zadlužováním "cílové" společnosti nebo o poskytnutí různých volebních práv, která by zjednodušila kontrolu společnosti minoritními akcionáři.
3.6.3 Komise proto bude muset obzvláště bedlivě sledovat zavádění pravidel hospodářské soutěže včetně jejich fungování v praxi.
3.7 Svobodné profese: Komise uveřejnila studii vypracovanou Institutem pokrokových studií (Institute for Advanced Studies) ve Vídni, ze které vyplývá existence různých stupňů úprav služeb zajišťovaných svobodnými profesemi mezi jednotlivými státy a jednotlivými profesemi. Výsledek této studie je následující: v zemích, kde jsou reglementace více vymezeny a svoboda ve výkonu povolání je větší, je možné všeobecně vyprodukovat větší bohatství.
3.7.1 Kromě toho se během Konference o úpravě svobodných profesí, která se konala v říjnu 2003 v Bruselu, diskutovalo, za přítomnosti 260 zástupců daných kategorií, o vlivu norem a úprav na strukturu trhu a o ochraně spotřebitele.
3.7.2 Při této příležitosti komisař Monti oznámil záměr Komise vypracovat v roce 2004 zprávu o hospodářské soutěži v profesních službách. Tato zpráva, která obsahuje zaměření a hlavní programové body, byla zveřejněna 9. února 2004.
4. Reforma kontrolního systému soustřeďování
4.1 27. listopadu 2003 Rada dosáhla politické dohody ohledně reformy nařízení týkajícího se soustřeďování, která v podstatě zahrnuje změny navržené Komisí v prosinci 2002. Tyto změny v sobě zahrnovaly nelegislativní opatření, která by měla zracionalizovat rozhodovací proces, zlepšit ekonomickou analýzu a zajistit účinnější ochranu práv na obranu. Kromě jiného byl též jmenován hlavní ekonom pro otázky hospodářské soutěže a vytvořena platforma k zajištění zcela nezávislých výsledků. K tématu hodnocení soustřeďování lze doplnit stanovisko EHSV k Návrhu směrnice Evropského parlamentu a Rady o přeshraničních fúzích společností s akciovým kapitálem [2].
4.2 Cíl: zajistit, aby hlavní kritérium hodnocení nařízení týkajícího se sdružování (kritérium dominantního postavení) obsáhlo veškerá sdružování bránící působení konkurence a zároveň zajistilo právní bezpečnost. Kritérium hlavního hodnocení bylo konfrontováno s kritériem snižování konkurence ("substantial lessening of competition") a na závěr znění nově přijatého kritéria: "soustřeďování, které by bránilo zásadním způsobem efektivní konkurenci na společném trhu nebo alespoň na jeho velké části, zejména kvůli vytvoření nebo posílení dominantního postavení, je prohlášeno za neslučitelné se společným trhem".
4.2.1 Toto nové ustanovení a především věta "zejména v případě vytvoření nebo posílení dominantního postavení…" nechává vycítit možné rozšíření oblasti aplikovatelnosti zákazu již ne tak spjatého s konceptem dominance. Nicméně tato norma bude interpretována a aplikována zároveň s prohlášením vypracovaném společně Radou a Komisí ke článku 2 s odkazem na odůvodnění 25 nařízení [3], kde je upřesněno, že takovéto pojetí "by mělo být interpretováno mimo koncept dominance, a vztahuje se pouze na účinky soustřeďování bránícího hospodářské soutěži, které vyplývá z nekoordinovaného chování podniků, které nemají dominantní postavení na trhu". Z toho vyplývá, že míra aplikovatelnosti bude ještě definována v souladu s pojetím dominance.
4.3 Zaměření na zhodnocení horizontálních soustřeďování: buď soustřeďování mezi konkurenčními nebo potenciálně si konkurujícími podniky. Takováto soustřeďování budou považována za nezákonná pouze tehdy, pokud by posilovala tržní moc podniků a tím poškozovala spotřebitele, zejména co se týče zvýšených cen, horší kvality výrobků nebo snížení výběru. A to nehledě na to, zda proti konkurenční prostředí vzniklo vytvořením nebo posílením jednoho jediného operátora s dominantním postavením nebo vytvořením oligopolu. Dopad takového soustřeďování bude nicméně hodnocen v souvislosti s tím, jak by to vypadalo na daném trhu, kdyby zde toto soustřeďování nebylo. To by mohlo také znamenat, že na příklad odkoupení podniku, který je na pokraji krachu by neospravedlnilo zásah Komise.
4.4 Nové zásady dobrého chování (best practices): v rámci balíčku reforem z roku 2002 Komise zahájila konzultaci, která byla ukončena v únoru 2003. Ta měla za cíl poskytnout zúčastněným stranám informace o každodenním průběhu kontrolních mechanismů zaměřených na soustřeďování uvnitř EU.
5. Mezinárodní spolupráce
5.1 Komise se aktivně účastní pracovní skupiny ICN (International Competition Network) zaměřené na kontrolu vícero jurisdikčních orgánů zabývajících se soustřeďováním. Aktivity této skupiny byly rozděleny do tří podskupin zaměřených na:
- notifikace a procedury
- techniky vyšetřování,
- analytický rámec.
5.1.1 Komise se bude podílet na aktivitách všech tří podskupin. Hlavním cílem je zlepšit vzájemné porozumění mezi různými soudními pravomocemi, aby se mohla zefektivnit kontrolní činnost sdružování podniků.
5.1.2 Ve všeobecném měřítku je ICN virtuální sítí mezi různými orgány pro hospodářskou soutěž a má za cíl podporovat mezinárodní spolupráci, formulovat návrhy na snížení reglementárních nákladů a pomáhat konvergenci základních postupů a rozložení.
5.1.3 Během druhé Konference ICN, která se konala v červnu 2003 v Meridě v Mexiku byla zdůrazněna nutnost stanovit jasná a snadno přístupná pravidla v otázce ochrany hospodářské soutěže a dále připomenout strategickou povahu aktivit, které napomáhají rozvoji hospodářské soutěže v prostředí řízených sektorů, s cílem snížit regulační náklady a překonat překážky ve vzájemném chápání politiky sdružování mezi jednotlivými jurisdikcemi.
6. Státní podpora
6.1 Kontrola státní podpory se zaměřuje na dopad, který mají na hospodářskou soutěž podpory přidělené podnikům ze strany členských států. Cílem je: garantovat, aby veřejné intervence nezasahovaly do dobrého fungování vnitřního trhu, rozvíjely konkurenceschopnost a konkurenční trhy a zároveň posílily strukturální reformy. Zejména musí být zaručeno, aby pozitivní efekty liberalizace nebyly poškozeny opatřeními státní podpory. Zasedání Evropské rady ve Stockholmu: Členské státy musí snížit všeobecný stupeň podpory a přeorientovat ji na horizontální cíle v zájmu společenství (posílení ekonomické a sociální soudržnosti, zaměstnanosti, ochrany životního prostředí, rozvoj výzkumu a růst Malých a středně velkých podniků. Komise požaduje zároveň za svou prioritu navrácení podpory nelegálně udělené členskými státy.
6.1.1 Zde je třeba vyjádřit politování nad nedostatečným zpřístupněním veřejných zakázek některých členských států dalším kandidátům pocházejícím z jiných členských států. V EU sektor veřejných zakázek představuje roční obrat více než 1.500 miliard EUR a praktiky, které používají některé členské státy k protěžování svých národních podniků poškozují hospodářskou soutěž a zvyšují zdanění spotřebitelů. Podpora pro záchranu a reorganizaci podniků v potížích.
6.2 Podpora pro záchranu a reorganizaci podniků v potížích. Tato opatření, jejichž platnost vypršela v říjnu roku 2004, stanovila, že takováto podpora mohla být považována za legitimní pouze za určitých přísných podmínek. Tato opatření byla také předmětem přezkoumání, které se soustředilo hlavně na následující úvahy:
- zaručit, aby finanční podpora na záchranu byla pouze reverzní, přechodná a krátkodobá, udělená jen na dobu nezbytně nutnou pro realizaci plánu kompletní restrukturalizace,
- soustředit kontrolu státních podpor velkým podnikům aktivním na poli celé EU,
- posílit princip, podle něhož uživatel státní podpory, zvláště pokud se jedná o velké podniky, má financovat velkou část nákladů na restrukturalizaci bez státní podpory,
- aplikovat princip "jediné pomoci".
6.3 Multisektorová oblast pro velké investiční projekty: přísné normy pro sektory s problémy strukturálního rázu. Seznam těchto sektorů by měl být vypracován do konce roku 2003. Kvůli metodologickým a technickým obtížím rozhodla Komise o odložení přijetí tohoto seznamu. Do prosince 2006 se též prodloužila platnost již existujících přechodných norem spojených s velkými investičními projekty v "citlivých" sektorech.
6.4 Podpora pro vědu a výzkum u malých a středních podniků: podpora pro vědu a výzkum může přispět k hospodářskému růstu, k posílení konkurenceschopnosti a dát nový impuls v zaměstnanosti. V případě Malých a středních podniků je tato podpora obzvláště důležitá.
6.5 Podpora pro ochranu životního prostředí, podpora pro vědu a výzkum, podpora vzdělávání, daňové úlevy. V rámci daňových úlev byly přezkoumány zejména alternativní metody zdanění, jako je metoda "cost plus" (zdanitelný příjem určený na paušálním základě, který odpovídá úrokové sazbě z částky výdajů a nákladů na provoz). V oblasti podpory jednotlivým sektorům (zejména aplikace přechodného obranného mechanismu) se braly v úvahu zejména následující sektory: hutnický průmysl, telekomunikace, těžba uhlí, železniční doprava, kombinovaná doprava, silniční námořní a letecká doprava.
6.6 Zemědělství: 23. prosince 2003 Komise schválila nové nařízení, které zavádí režim výjimek pro kategorii některých státních podpor, na jehož základě členské státy nebudou muset preventivně předkládat takovéto podpory Komisi ke schválení. Toto nové nařízení, které bude možné aplikovat do konce roku 2006, se týká podpory určené Malým a středním podnikům zemědělského sektoru. S definicí MSP (250 zaměstnanců a obrat 40 milionů EUR, nebo rozpočet 27 milionů EUR), spadají do sféry aplikovatelnosti tohoto nařízení všechny podniky ze zemědělského sektoru. Následně Komise zavádí nový předpis o transparentnosti: syntéza všech státních podpor, kterým byla členskými státy udělena výjimka, bude uveřejněna na Internetu 5 dní před začátkem vyplacení podpor, tak aby byly zaručeny dostatečné informace pro všechny zainteresované strany.
7. Všeobecná hodnocení
7.1 Poté, co byla shrnuta a částečně okomentována 33. zpráva Komise o politice hospodářské soutěže pro rok 2003, je nyní nutné zformulovat všeobecné hodnocení celé zprávy a zejména některých jejich nejdůležitějších aspektů a perspektivy, kterou nastiňuje.
7.2 Vztah mezi politikou hospodářské soutěže a politikou hospodářského růstu
7.2.1 Politika hospodářské soutěže Evropské unie je efektivnější a otevřenější co se podniků a spotřebitelů týče, díky aplikaci nových antitrustových norem, kontrole nařízení o sdružení podniků a konečně díky novým úpravám vnitřní organizace Komise.
7.2.2 Díky politice hospodářské soutěže dosáhla EU značného pokroku v procesu liberalizace, a tím vrátila celé ekonomické sektory logice a dynamičnosti trhu a pomohla zároveň konkrétním způsobem vytvářet jednotný evropský trh. Politika hospodářské soutěže je tedy zásadní oblastí a její plně autonomní charakter musí být vždy chráněn.
7.2.3 Nicméně politika hospodářské soutěže nemůže sama uspokojit, dnes v EU obzvláště palčivou, potřebu intenzivního oživení růstu a hospodářské politiky dlouhodobě udržitelného rozvoje, založených na inovaci a sociálním dialogu. Strukturální změny ve světové výrobě a obchodu, počínaje těmi, které byly zavedeny novým technologickým systémem, vyžadují od Komise aktivaci a koordinaci dalších nástrojů hospodářské politiky, aby mohly zabezpečit a znovu spustit konkurenceschopnost evropského hospodářství a tím posílit ekonomickou a sociální soudržnost, zaměstnanost, ochranu životního prostředí, jakož i rozvíjet rozsáhlé a náročné programy pro vědu a výzkum. To je hlavní myšlenkou sdělení Komise k Podporování strukturální změny: průmyslová politika pro rozšířenou Evropu a příslušné stanovisko EHSV [4]. Lisabonský program udává směr. Je ale nutné umožnit nebo dokonce zrychlit jeho uskutečnění jak ve všeobecném, tak v sektorovém měřítku.
7.2.3.1 EHSV, tím že potvrdil úvahy obsažené ve stanovisku ze 30. června 2004, týkajícího se "Leader SHIP 2015 – definovat budoucnost evropského loďařství – schopnost konkurence díky zručnosti" [5], zdůrazňuje na sektorové úrovni nezbytnost prosazovat nový přístup plně integrovaný a definovaný Radou pro "Konkurenceschopnost", která zasedala v listopadu 2003, za cílem posílit průmyslovou konkurenceschopnost e povzbudit ve všech sektorech vědu, rozvoj a inovace.
7.3 Státní podpora a služby obecného zájmu
7.3.1 7.3.1.Proces reformy, který má racionalizovat a zjednodušit procedury spojené s kontrolou státních podpor postoupil hodně kupředu tím, že sledoval cíle stanovené na Zasedání Evropské rady ve Stockholmu. Zde bylo rozhodnuto snížit objem státních podpor a přeorientovat je k horizontálním cílům, které by byly v zájmu celého společenství spolu s cíli soudržnosti. Tímto směrem se ubíhají také různá opatření přijatá Komisí, mezi nimiž je například rozšíření podpory pro vědu a výzkum, hlavní vodítka týkající se dohod o přenosu technologie, restrukturalizaci podniků v potížích a podpor na vzdělávání a na ochranu životního prostředí, multisektorová disciplína pro velké investiční projekty.
7.3.2 Soudní dvůr potvrdil svým výrokem Altmark z července 2003, na základě některých podmínek, výjimku ze skutkové podstaty u státních podpor, udělenou podnikům dodávajícím obecně prospěšné služby. Zůstává však ještě několik nevyřešených otázek, zejména v souvislosti s budováním optimálního vztahu mezi státní podporou a obecně prospěšnými službami. Ale charakter podmínek, uložených Soudním dvorem, vyžaduje zlepšení právní jistoty zejména v otázkách zhodnocení nákladů, definice financování služeb a upřesnění povinností veřejné služby [4] jakožto předmět kompenzace. Ostatně v Zelené knize o všeobecně prospěšných službách (SIG), která byla publikována v květnu 2003, se již počítalo s potřebou přezkoumat, zda principy, kterými se řídí SIG, musí být dále upevněny a upřesněny ve všeobecném rámci společenství, a upřesnit optimální úpravu takovýchto služeb a opatření, aby se zvýšila právní jistota všech činitelů.
7.3.3 Závazky všeobecně prospěšných služeb pokud nebudou správně definovány a financovány, by mohly vést podniky, které podléhají takovýmto povinnostem, k stále větším ztrátám kvůli možnému vstupu konkurence v oblastech aktivit, které jsou rentabilnější.
7.3.4 EHSV nicméně zdůrazňuje nutnost, uvedenou již ve vlastním stanovisku [1] v Zelené knize předložené Komisí, přijmout jasný normativní text týkající se SIG, s cílem zajistit efektivní a rovný přístup ke kvalitním službám pro všechny uživatele a moci tak uspokojit jejich požadavky. Kromě toho, zejména co se týče reorganizace a fungování sociálních služeb, doporučuje podporovat co nejširší dialog se sociálními partnery a s nevládními organizacemi.
7.4 Svobodná povolání
7.4.1 Hlubší analýza provedená Komisí, která se zaměřuje na systémy řídící profesionální služby ve členských státech, byla velice užitečná, jelikož zdůvodnila nutnost přezkoumat, i když s mírou, přísná opatření v této oblasti a zároveň zajistit lepší produktivitu a konkurenceschopnost kulturních a znalostních zdrojů profesionálního světa.To přináší obrovskou výhodu jak pro samotné pracovníky, tak pro podniky a spotřebitele.
7.4.2 Princip, podle něhož nabídka profesionálních služeb musí respektovat pravidla hospodářské soutěže byl nejen několikrát stvrzen Soudním dvorem, ale byl již všeobecně přijat. Pokud je pravda, že ekonomické kritérium nemůže být jediným ukazatelem, pomocí něhož se hodnotí profesionální služby, jelikož tyto služby nejsou pouhou aplikační technikou, ale službou, která konfrontuje dovednost s určitým problémem, je též pravda, že vykonávání takovéto služby představuje ekonomickou aktivitu, která pokud se provádí s respektováním pravidel hospodářské soutěže, vytváří větší blahobyt a může mít důležitý přínos pro Lisabonský program.
7.4.2.1 V tomto ohledu je významný obsah zprávy Komise nazvané "Zpráva o hospodářské soutěži v sektoru svobodných povolání" [6]. V této zprávě je na jedné straně zdůrazněna důležitá role, kterou mohou vykonávat profesionální služby s cílem zlepšit konkurenceschopnost evropské ekonomiky, tím že představují základní přínos pro podniky a rodiny. Na straně druhé jsou zde argumenty, které poukazují na negativní dopad přehnaně restriktivních nebo překonaných nařízení, jako jsou nařízení o cenách, reklamě, podmínkách přístupu, výlučných cenách a podnikové struktuře, na spotřebitele.
7.4.3 Je tedy nezbytné spustit a zrychlit proces reformy. EHSV žádá za tímto účelem Komisi, aby dodržela svůj slib publikovat v roce 2005 novou zprávu o "pokroku, kterého se dosáhlo po zrušení restriktivních a neospravedlněných předpisů" již dříve zmíněných. Připomíná zároveň, že v rámci toho se Komise zavázala prohloubit vztah, který existuje mezi úrovní úprav, hospodářskými výsledky (ceny a kvality) a spokojeností spotřebitelů.
7.4.4 Zároveň EHSV poukazuje na důležitost rozsudku Soudního dvora z 9. října 2003, v případě "Consorzio industria fiammiferi" (Konsorcia sirkařského průmyslu), který opravňuje národní orgány k ukončení užívání národních norem, které nutí podniky, aby si počínaly s rozporu se článkem 81 smlouvy ES.
7.4.5 Závěrem bude třeba podporovat větší a důkladnější účast skupin spadajících do tohoto procesu reformy.
7.5 Pluralita informace a právo na hospodářskou soutěž
7.5.1 Ve XXXIII. Zprávě o politice hospodářské soutěže Komise na jednu stranu uznává, že udržení a rozvoj pluralismu informačních prostředků a svoboda dodávat a získávat informace, jsou základní cíle Evropské unie, jakožto hodnoty utvářející demokratický proces, na druhou stranu dodává, že kontrola nad koncentrací médií je v prvé řadě úkolem jednotlivých členských států. Aplikace nástrojů politiky hospodářské soutěže v sektoru médií, jak uvádí, má za úkol řešit problémy spojené s vytvořením a s růstem dominantního postavení na daných trzích a zároveň s omezováním působení konkurence na těchto trzích. Podle EHSV toto rozdělování úkolů mezi EU a národními státy se na jednu stranu zdá poněkud vágní, na stranu druhou odkrývá i další důležité problémy:
- nejprve je třeba připomenout, že ve členských státech existují různá nařízení a různé přístupy, které vyžadují harmonizaci: Komise v tomto směru zasahovala již v roce 1989 a dále pak v roce 1997 vypracováním směrnice "Televize bez hranic", ve které jsou obsaženy nejen ekonomické cíle, ale také respekt kulturní diverzity, ochrany nezletilých, právo na odpověď atd.,
- dále je v oblasti médií třeba rozlišovat mezi všeobecnými antitrustovými nařízeními a nařízeními specificky zaměřenými na obranu plurality informace. Fungování pravidel hospodářské soutěže je základní, ale ne zcela dostačující podmínkou k zajištění plurality. Na rozdíl od režimu hospodářské soutěže, ve kterém tržní síla každého podniku se musí vypořádat s iniciativou a aktivitou podniků konkurenčních, šíření a obrana plurality vyžaduje naopak explicitní uznání práva občanů disponovat libovolnými zdroji informací i těch alternativních, jiných co se obrany týče po všech stránkách. Volný přístup k informačním zdrojům a k informaci alternativní, která vyžaduje všeobecně jiný druh ochrany,
- konečně proces progresivní konvergence mezi telekomunikacemi, informatikou, radiotelevizí a vydáváním knih zceluje stanovení strukturního uspořádání, které na sebe chtějí některé trhy převzít. Pokud nedojde ke správnému řízení tohoto procesu, riskuje se zároveň omezení účinnosti pravidel hospodářské soutěže a oslabení samotného principu plurality.
7.5.2 Nová evropská Ústava značně posílí pravomoc Komise. EHSV je přesvědčen, že v novém právním rámci bude moci Komise s větším důrazem udávat směr a bude moci přímo zasahovat do otázek obrany rozvoje svobody a plurality informace.
P6_TA(2005)0061
Podmínky přístupu k přepravním soustavám zemního plynu ***II
Legislativní usnesení Evropského parlamentu ke společnému postoji Rady ohledně přijetí nařízení Evropského parlamentu a Rady o podmínkách přístupu k plynárenským přepravním soustavám (11652/2/2004 - C6-0188/2004 - 2003/0302(COD))
(Postup spolurozhodování: druhé čtení)
Evropský parlament,
- s ohledem na společný postoj Rady (11652/2/2004 - C6-0188/2004),
- s ohledem na stanovisko při prvním čtení [1] k návrhu Komise Evropskému parlamentu a Radě (KOM(2003)0741) [2]
- s ohledem na čl. 251 odst. 2 Smlouvy o ES,
- s ohledem na článek 62 jednacího řádu,
- s ohledem na doporučení pro druhé čtení Výboru pro průmysl, výzkum a energetiku (A6-0012/2005),
1. schvaluje pozměněný společný postoj;
2. pověřuje svého předsedu, aby předal postoj Parlamentu Radě a Komisi.
[1] Texty přijaté 20. 4. 2004, P5_TA(2004)0301.
[2] Dosud nezveřejněno
P6_TA(2005)0128
Stav jazyka mořského *
Legislativní usnesení Evropského parlamentu k návrhu nařízení Rady, kterým se stanoví opatření pro obnovu stavů jazyka mořského v západní části Lamanšského průlivu a v Biskajském zálivu (KOM(2003)0819 — C5-0047/2004 — 2003/0327(CNS))
(Postup konzultace)
Evropský parlament,
- s ohledem na návrh Komise předložený Radě (KOM(2003)0819) [1],
- s ohledem na článek 37 Smlouvy o ES, podle kterého Rada konzultovala s Parlamentem (C5-0047/2004),
- s ohledem na článek 51 jednacího řádu,
- s ohledem na zprávu Výboru pro rybolov (A6-0050/2005),
1. schvaluje pozměněný návrh Komise;
2. vyzývá Komisi, aby návrh v souladu s čl. 250 odst. 2 Smlouvy o ES změnila odpovídajícím způsobem;
3. vyzývá Radu, aby informovala Parlament, bude-li mít v úmyslu odchýlit se od znění schváleného Parlamentem;
4. vyzývá Radu, aby znovu konzultovala s Parlamentem, bude-li mít v úmyslu podstatně změnit návrh Komise;
5. pověřuje svého předsedu, aby předal postoj Parlamentu Radě a Komisi.
ZNĚNÍ NAVRŽENÉ KOMISÍ | POZMĚŇOVACÍ NÁVRHY PARLAMENTU |
Pozměňovací návrh 1
Název
Nařízení Rady, kterým se stanoví opatření pro obnovu stavů jazyka mořského v západní části Lamanšského průlivu a v Biskajském zálivu | Nařízení Rady, kterým se stanoví plán řízení stavů jazyka mořského v západní části Lamanšského průlivu a v Biskajském zálivu (Tento pozměňovací návrh mění slovo "obnova" za "řízení" v celém textu mimo poslední řádek v čl. 3 odst. 3). |
Pozměňovací návrh 2
Bod odůvodnění 1
(1) Ve svém nedávném stanovisku Mezinárodní rada pro průzkum moří (ICES) uvedla, že populace jazíra v oblastech ICES VII e, VIII a a VIII b dosahují míry úmrtnosti dané rybolovem, která znamená takové snížení populace dospělých ryb, že je nebezpečí, že tyto populace již nebude možné obnovit reprodukcí a hrozí vyčerpání stavu populace. | vypouští se |
Pozměňovací návrh 3
Bod odůvodnění 2
(2) Musí být přijata opatření s cílem vytvořit víceleté plány obnovy těchto populací v souladu s článkem 5 nařízení Rady (ES) č. 2371/2002 ze dne 20. prosince 2002 o zachování a udržitelném využívání rybolovných zdrojů v rámci společné rybářské politiky. | (2) Měla by být přijata opatření pro řízení těchto stavů v souladu s článkem 6 nařízení Rady (ES) č. 2371/2002 ze dne 20. prosince 2002 o zachování a udržitelném využívání rybolovných zdrojů v rámci společné rybářské politiky. |
Pozměňovací návrh 4
Bod odůvodnění 3
(3) Cílem těchto plánů musí být obnovení populace tak, aby se pohybovaly v bezpečných biologických limitech v příštích pěti až deseti letech. | (3) Cílem těchto plánů musí být zajištění, aby se stavy udržely v bezpečných biologických limitech. |
Pozměňovací návrh 5
Bod odůvodnění 3a (nový)
| (3a) Nová společná rybářská politika má za cíl vytvořit podmínky pro udržitelné využívání živých vodních zdrojů, a vyváženě přitom přihlížet k dopadům na životní prostředí, sociální oblast a hospodářství. |
Pozměňovací návrh 6
Bod odůvodnění 3b (nový)
| (3b) Při plnění plánu by Komise a členské státy měly zajistit plnou účast regionálních poradních výborů a dalších zúčastněných stran. |
Pozměňovací návrh 7
Bod odůvodnění 5
(5) Odhady CSTEP a ICES, pokud jde o celkové množství populací, jsou příliš nepřesné, aby mohly být použity jako cílové hodnoty pro obnovu; je proto třeba vyjádřit tyto cíle formou míry úmrtnosti dané rybolovem. | vypouští se |
Pozměňovací návrh 8
Bod odůvodnění 6
(6) V zájmu dosažení těchto cílů je třeba kontrolovat úroveň míry úmrtnosti dané rybolovem takovým způsobem, aby bylo velmi pravděpodobné, že se tato míra bude z roku na rok snižovat. | vypouští se |
Pozměňovací návrh 9
Bod odůvodnění 8
(8) Jakmile budou populace obnoveny, bude třeba, aby Rada na návrh Komise rozhodla o zavedení návazných opatření podle článku 6 nařízení (ES) č. 2371/2002. | vypouští se |
Pozměňovací návrh 10
Článek 2
Cílem plánu obnovy je obnovit příslušné populace jazíra takovým způsobem, aby se pohybovaly v bezpečných biologických limitech. | Cílem plánu řízení je udržovat příslušné stavy jazyka mořského takovým způsobem, aby se pohybovaly v bezpečných biologických limitech. |
Pozměňovací návrh 12
Čl. 3 odst. 2
2. Pokud Komise při pravidelném ročním hodnocení zjistí, že cíl stanovený v článku 2 je u jakýchkoli z příslušných populací jazíra dosažen, rozhodne Rada kvalifikovanou většinou na návrh Komise o tom, že u těchto populací nahradí plán obnovy stanovený tímto nařízením plánem řízení podle článku 6 nařízení (ES) č. 2371/2002. | vypouští se |
Pozměňovací návrh 13
Čl. 3 odst. 3
3. Pokud Komise při pravidelném ročním hodnocení zjistí, že jakékoli z příslušných populací jazíra nevykazují známky dostatečné obnovy, rozhodne Rada kvalifikovanou většinou na návrh Komise o dalších a/nebo o jiných opatřeních, která je nutno zavést, aby byla zaručena obnova příslušných populací. | 3. Pokud Komise při pravidelném ročním hodnocení zjistí, že některému ze stavů jazyka mořského hrozí prudký pokles, rozhodne Rada kvalifikovanou většinou na návrh Komise o dalších a/nebo o jiných opatřeních, která je nutno zavést, aby byla zaručena obnova příslušného stavu. |
Pozměňovací návrh 14
Čl. 5 odst. 1
1. Pokud u jedné skupiny příslušných populací jazíra překročí úmrtnost daná rybolovem podle odhadu CSTEP, na základě poslední zprávy ICES k danému datu, hodnotu 0,14 ročně, nepřekročí TAC pro tyto populace úroveň odlovu, která podle vědeckého hodnocení CSTEP na základě poslední zprávy ICES bude znamenat: a)20% snížení míry úmrtnosti dané rybolovem během roku jejich uplatňování ve srovnání s odhadem míry úmrtnosti dané rybolovem za předchozí rok, pokud jde o populace jazíra oblasti VII e;b)35% snížení míry úmrtnosti dané rybolovem během roku jejich uplatňování ve srovnání s odhadem míry úmrtnosti dané rybolovem za předchozí rok, pokud jde o populace jazíra oblastí VIII a a VIII b. | 1. TAC nepřekročí úroveň odlovu, u níž vědecké hodnocení CSTEP, provedené na základě poslední zprávy ICES, ukáže, že znamená 15% zvýšení množství dospělých ryb v moři na konci roku jejího uplatňování ve srovnání s odhadem množství, která byla v moři na začátku hodnoceného roku. |
Pozměňovací návrh 15
Čl. 5 odst. 2
2. Pokud u jedné skupiny příslušných populací jazíra nepřekročí míra úmrtnosti daná rybolovem podle odhadu CSTEP, na základě poslední zprávy ICES k danému datu, hodnotu 0,14 ročně, budou TAC pro tyto populace stanoveny na úrovni odlovu, která se podle vědeckého hodnocení CSTEP na základě poslední zprávy ICES k danému datu projeví mírou úmrtnosti danou rybolovem: a)ve výši 0,11 ročně během roku jejich uplatňování, pokud jde o populace jazíra oblasti VII e;b)ve výši 0,09 ročně během roku jejich uplatňování, pokud jde o populace jazíra oblastí VIII a a VIII b. | 2. Rada nepřijme TAC, u nichž CSTEP nestanoví na základě poslední zprávy ICES, že budou mít během roku jejich uplatňování za následek míru úmrtnosti danou rybolovem překračující tyto hodnoty: Jazyk mořský v Biskajském zálivu: 0,36 Jazyk mořský v západní části Lamanšského průlivu: míra bude stanovena s ohledem na pozdější stanovisko ICES poté, co budou do hodnocení zahrnuty i soubory údajů z některých zemí, které dosud nebyly zohledněny. |
Pozměňovací návrh 16
Čl. 6 odst.1 a 2
1. V prvním roce použitelnosti tohoto nařízení platí tato pravidla: a)v případě, že uplatňování článku 5 bude znamenat stanovení TAC ve výši překračující o více než 25 % výši v předchozím roce, přijme Rada TAC ve výši, která nepřekračuje o více než 25 % výši v tomto roce;b)v případě, že uplatňování článku 5 bude znamenat stanovení TAC ve výši nižší o více než 25 % než výše v předchozím roce, přijme Rada TAC ve výši, která není nižší o více než 25 % než výše v tomto roce. | |
2. Od druhého roku použitelnosti tohoto nařízení platí tato pravidla: a)v případě, že uplatňování článku 5 bude znamenat stanovení TAC ve výši překračující o více než 15 % výši v předchozím roce, přijme Rada TAC ve výši, která nepřekračuje o více než 15 % výši v tomto roce;b)v případě, že uplatňování článku 5 bude znamenat stanovení TAC ve výši nižší o více než 15 % než výše v předchozím roce, přijme Rada TAC ve výši, která není nižší o více než 15 % než výše v tomto roce | 2. Od prvního roku uplatňování tohoto nařízení platí tato pravidla: a)v případě, že uplatňování článku 5 bude znamenat stanovení TAC ve výši překračující o více než 15 % výši v předchozím roce, přijme Rada TAC ve výši, která nepřekračuje o více než 15 % výši v tomto roce;b)v případě, že uplatňování článku 5 bude znamenat stanovení TAC ve výši nižší o více než 15 % než výše v předchozím roce, přijme Rada TAC ve výši, která není nižší o více než 15 % než výše v tomto roce. |
Pozměňovací návrh 17
Kapitola III
| Tato kapitola se vypouští. |
Pozměňovací návrh 18
Článek 16
Odchylně od čl. 5 odst. 2 nařízení Komise (EHS) č. 2807/83 ze dne 22. září 1983, kterým se stanoví zvláštní pravidla pro zaznamenávání údajů o úlovcích ryb členských států, povolená odchylka v odhadu množství ryb v kilogramech převážených na palubě plavidel je stanovena na 5% množství zapsaného v lodním deníku. | Odchylně od čl. 5 odst. 2 nařízení Komise (EHS) č. 2807/83 ze dne 22. září 1983, kterým se stanoví podrobná pravidla pro zaznamenávání údajů o úlovcích ryb v členských státech, míra povolené odchylky v odhadu množství ryb v kilogramech živé váhy převážených na palubě plavidel je stanovena na 8% množství zapsaného v lodním deníku. V případě, že není v právních předpisech Společenství stanovený přepočítací faktor, použije se přepočítací faktor přijatý členským státem, pod jehož vlajkou plavidlo pluje. |
Pozměňovací návrh 19
Článek 17
Příslušné orgány členského státu dbají na to, aby jakékoli množství jazíra obecného překračující 50 kg, které bylo uloveno v oblastech uvedených v článku 1, bylo před uvedením do prodeje zváženo na váze v prodejní hale. | Příslušné orgány členského státu dbají na to, aby jakékoli množství jazyka mořského překračující 100 kg, které bylo uloveno v oblastech uvedených v článku 1, bylo před uvedením do prodeje zváženo na váze v prodejní hale. |
Pozměňovací návrh 20
Čl. 19 odst. 1
1. Příslušné orgány členského státu mohou požadovat, aby jakékoli množství jazíra obecného překračující 50 kg, které bylo uloveno v kterékoli zeměpisné oblasti uvedené v článku 1 a vyloženo poprvé v tomto členském státě, bylo před přepravou zváženo při výjezdu z přístavu první vykládky. | 1. Příslušné orgány členského státu mohou požadovat, aby jakékoli množství jazyka mořského překračující 100 kg, které bylo uloveno v kterékoli zeměpisné oblasti uvedené v článku 1 a vyloženo poprvé v tomto členském státě, bylo před přepravou zváženo při výjezdu z přístavu první vykládky. |
Pozměňovací návrh 21
Čl. 19 odst. 2
2. Odchylně od článku 13 nařízení (EHS) č. 2847/93, k množstvím jazíra obecného překračujícím 50 kg, která se přepravují z místa jiného než z místa vykládky nebo dovozu, musí být připojena kopie jednoho z prohlášení stanovených v čl. 8 odst. 1 nařízení (EHS) č. 2847/93, týkajících se množství ryb každého přepravovaného druhu. Na tento případ se nevztahuje výjimka stanovená v čl. 13 odst. 4 písm. b) nařízení (EHS) č. 2847/93. | 2. Odchylně od článku 13 nařízení (EHS) č. 2847/93, k množstvím jazyka mořského překračujícím 100 kg, která se přepravují z místa jiného než z místa vykládky nebo dovozu, musí být připojena kopie jednoho z prohlášení stanovených v čl. 8 odst. 1 nařízení (EHS) č. 2847/93, týkajících se množství ryb každého přepravovaného druhu. Na tento případ se nevztahuje výjimka stanovená v čl. 13 odst. 4 písm. b) nařízení (EHS) č. 2847/93. |
Pozměňovací návrh 22
Stanovisko Výboru regionů k tématu "Období reflexe: struktura, témata a rámec pro hodnocení diskuse o Evropské unii"
(2006/C 81/09)
VÝBOR REGIONŮ,
s ohledem na rozhodnutí Evropského parlamentu ze dne 6. září 2005 konzultovat, v souladu s čl. 265 odst. 4 Smlouvy o založení Evropského společenství, Výbor regionů v této věci;
s ohledem na rozhodnutí jeho předsedy ze dne 27. července 2005 jmenovat, v souladu s čl. 40 odst. 2 Jednacího řádu, pana Franze Schausbergera, zástupce spolkové země Salcbursko ve Výboru regionů (Rakousko/ELS), a lorda Topa, Krajský úřad pro Velký Londýn (Spojené království/ALDE), jako hlavní zpravodaje stanoviska v této věci;
s ohledem na Smlouvu zakládající Ústavu pro Evropu, kterou podepsali nejvyšší představitelé států a vlád dne 29. října 2004 (CIG 87/04 rev. 1, CIG 87/04 Add 1 rev. 1, CIG 87/04 Add 2 rev. 1);
s ohledem na své stanovisko ze dne 17. listopadu 2004 ke Smlouvě zakládající Ústavu pro Evropu (CdR 354/2003 fin [1]);
s ohledem na svou zprávu ze dne 6. listopadu 2001 na téma Proximity (CdR 436/2000 fin)
přijal toto stanovisko na svém 61. plenárním zasedání, které se konalo ve dnech 12. a 13. října 2005 (jednání ze dne 13. října).
STANOVISKA A DOPORUČENÍ VÝBORU REGIONŮ
VÝBOR REGIONŮ:
(a) Souvislosti
1. se domnívá, že pro zabezpečení míru, svobody a prosperity potřebujeme politicky silnou a demokratickou Evropskou unii, pevné vedení v EU a pevnou spolupráci mezi institucemi za účelem propagace evropského projektu;
2. vyjadřuje obavy, že příliš dlouhé období reflexe uškodí obrazu EU, a vyzývá všechny instituce, aby pracovaly na záchraně a propagování hlubokého ideálu a projektu evropské integrace;
3. považuje nicméně za vhodné, aby toto období reflexe bylo využito k analýze postojů občanů členských států týkajících se Evropské unie a k upevnění základních cílů, hodnot a principů EU, jako jsou solidarita, efektivita, transparentnost a spolupráce, založených na podpoře jejích občanů;
4. v této souvislosti připomíná význam základních práv Unie zakotvených v chartě připojené k Ústavní smlouvě;
5. je přesvědčen, že Evropská unie musí brát vážně výsledky francouzského a holandského referenda a musí být zřejmé, že je bere vážně; zastává názor, že pokračovat v ratifikačním procesu Ústavní smlouvy a přitom nezměnit původní plán a nepodrobit se vážné reflexi na evropské úrovni by znamenalo vyslat negativní signál občanům Evropy a mohlo by to způsobit další odmítnutí v členských státech;
6. nicméně uznává, že důvodů pro odmítnutí je mnoho a jsou různé a v některých případech ani nesouvisejí s vlastní Smlouvou; považuje tedy za podstatné zaměřit úsilí především na kontext diskuse s cílem dosáhnout úspěšné dohody o finančních výhledech; připomíná však, že více než polovina členských států ovšem již Smlouvu ratifikovala vybraným způsobem a rozhodnutí těchto členských států musí mít stejnou platnost jako rozhodnutí těch, kteří hlasovali proti;
7. znovu potvrzuje svůj závazek vůči Ústavní smlouvě a pokrok, který zaručuje lepší evropskou správu prostřednictvím významného zlepšení ve fungování, jednoduchosti a transparentnosti EU ve srovnání se stávajícími smlouvami;
8. se domnívá, že při rozšíření diskuse o budoucnosti Evropské unie by se její instituce měly zaměřit na skutečné a potenciální praktické výhody, které přináší členství a občanství jejím občanům;
9. s cílem obnovit důvěru evropských občanů v evropský projekt vyzývá evropské instituce k tomu, aby:
- přijaly rozhodnutí, která jsou nevyřešená v těch oblastech, kde Unie poskytuje evropským občanům skutečnou přidanou hodnotu,
- začaly fungovat více decentralizovaným způsobem a přitom respektovaly a podporovaly zásadu subsidiarity, jež by měla být rovněž uplatňována na regionálních úrovních,
- aktivně demonstrovaly, že politická jednota nezničí kulturní a lingvistickou různorodost Evropy,
- ukázaly, že Evropa poskytne svým občanům příležitost k tomu, aby rozvíjeli svou osobní a profesionální zkušenost na evropské úrovni,
- vytvořily trvalý oboustranný dialog s občany Evropy,
- rozvíjely kulturu zvýšené transparentnosti, zejména větším zpřístupněním způsobu práce Rady, aby bylo občanům umožněno lépe pochopit rozhodovací proces EU;
10. požaduje pokračování činností, které podporují zásadu subsidiarity ve všech oblastech a které využívají výhod, jaké může občanům nabídnout větší blízkost regionálních a místních institucí;
11. vyzývá členské státy, aby prohlubovaly integraci EU, která představuje důležitý základ budování rozšířené Unie, a současně definovaly cíle, potenciální geografická omezení a dlouhodobé cíle integračního procesu v rámci Evropské unie; přičemž členství v EU s sebou musí nést úctu k místní a regionální demokratické samosprávě v pevně stanoveném konstitučním rámci každé země;
12. vyzývá politiky v členských státech a na regionální a místní úrovni, aby přijali odpovědnost za své jednání v oblastech, které spadají do jejich odpovědnosti, a aby z Bruselu nedělali obětního beránka, jak je tomu častým zvykem; zdůrazňuje, že Evropská unie může dosáhnout úspěchu pouze tehdy, když si politikové na evropské, národní, regionální a místní úrovni odpovědně rozdělí své povinnosti a uvědomí si, jako nezbytný předpoklad pro dobrou správu, že základem úspěchu je úcta k institucím;
(b) Struktura diskuse
13. se domnívá, že instituce EU musí zahájit diskusi s lidmi a komunitami, které zastupují, a demonstrovat tak otevřený přístup, který byl aplikován při přípravě Smlouvy ve formě Konventu, který se skládal ze zástupců národních parlamentů, politických stran, místních a regionálních samospráv, občanské společnosti a rovněž sociálních partnerů. V této diskusi se musí občanům zdůraznit politická, hospodářská a sociální přidaná hodnota Evropské unie;
14. se domnívá, že ve svém postavení institucionálního zástupce místních a regionálních samospráv v Evropské unii, musí hrát aktivní úlohu v politických a institucionálních iniciativách během období reflexe vyhlášených nejvyššími představiteli států a vlád; za tímto účelem navrhuje"mapu" [2] s cílem vytvořit skutečný decentralizovaný dialog;
15. vyzývá místní a regionální samosprávy, aby zapojily své komunity a informovaly je o záležitostech, které je ovlivňují v rámci diskuse o budoucnosti Evropské unie, a aby lépe vysvětlovaly postupy a praktické úspěchy evropské integrace prostřednictvím regionální a místní informační politiky, protože se domnívá, že diskuse, která by proběhla pouze na evropské úrovni, by neoslovila širokou veřejnost, a proto požaduje strukturovanou diskusi s nadnárodními prvky, která proběhne na národní, regionální a místní úrovni, zapojí své členy a bude mít podporu institucí EU;
16. potvrzuje dále charakteristiku postupu "zdola nahoru", který je VR vlastní, a zavazuje se prostřednictvím svých členů vyhledávat a přijímat žádosti místních úřadů, pokud jde o politiky a instituce Společenství, a předat jejich význam, i pokud jde o politickou analýzu a inovační návrhy, evropským institucím;
17. doporučuje, aby komunikace nebyla omezena na jednorázové kampaně a nesoustředila se na detaily institucionální činnosti; proto naléhá na Unii, aby se zaměřila na sdělování informací, jež mají přímý praktický užitek pro občany a jež jim umožňují využít výhody a příležitosti, které jim EU poskytuje;
18. vyzývá evropské instituce, členské státy a regionální a místní orgány, aby vytvořily nové a kreativní způsoby interakce s občany na nejnižší úrovni a pro diskusi využívaly moderních elektronických médií (např. "Evropa poslouchá" v Rakousku a "Národní fórum o Evropě" v Irsku) a aby zajistily, že bude sdělení dostupné v rodném jazyce občana a nikoli pouze ve vybraných jazycích EU; dále je na institucích a na členských státech, aby přijali opatření k vyvrácení fakticky nepřesných prohlášení o Evropské unii, se kterými se občané mohou setkat zejména v médiích;
19. v této souvislosti uznává zásadní úlohu místních a regionálních médií, a zejména místního tisku, v neposlední řadě také proto, že mohou s občany komunikovat v laických termínech a jejich místním jazyce;
(c) Témata reflexe
Obecný rámec
20. má za to, že ustanovení Ústavní smlouvy v oblasti upevňování územního rozměru Unie a institucionálního zastoupení místních a regionálních orgánů prostřednictvím VR představují důležitý a pozitivní vývoj;
21. vyzývá instituce EU, aby pomohly při rozvoji skutečné "kultury subsidiarity" v Unii, jejích členských státech, regionálních a místních orgánech a aby bezodkladně uplatňovaly principy subsidiarity a proporcionality, které stanoví Ústavní smlouva jako jednoduchý a účinný způsob, jak ukázat občanům, že Unie bude jednat pouze v případě, že bude zřejmá přidaná hodnota a v souladu se svým principem zlepšení tvorby právních předpisů;
22. požaduje uplatňování konceptu "proximity" při provádění evropských politik a právních předpisů, což by bylo viditelným znamením vůle k zavádění postupů, jejichž cílem je zvýšit transparentnost, jako okamžité reakce na obavy občanů; v tomto kontextu by zavedení nového právního nástroje, který usnadní meziregionální a přeshraniční spolupráci, včetně hospodářské a sociální spolupráce, mohlo být považováno například za jasný signál k tomu, že Evropa bude blíže svým občanům;
23. zdůrazňuje, že i když by bylo žádoucí, aby měly tyto prvky místo ve Smlouvě, je možné okamžitě začlenit mnoho akcí a závazků plynoucích z těchto ustanovení do činnosti Společenství, jako například rozšíření analýz dopadu také na finanční a administrativní dopad nových právních předpisů EU o místních a regionálních orgánech;
24. zejména vítá následující body Smlouvy jako články o řádné správě a přeje si, aby byla v období reflexe věnována pozornost jejich ochraně a provádění:
- uznání úlohy místních a regionálních orgánů ve správě EU,
- lepší konzultace před zveřejněním legislativních návrhů,
- přihlédnutí k finančnímu a administrativnímu břemenu místních a regionálních orgánů,
- širší definice subsidiarity, která bude zahrnovat místní a regionální samosprávu,
- uznání kulturní a jazykové různorodosti jako zdroje bohatství, které by mělo být ochraňováno, spolu se základním prvkem spolupráce a integrace,
- posílení role Výboru regionů, zejména zavedení práva na odvolání se k Evropskému soudnímu dvoru v souvislosti s jeho vlastními právy a porušením principu subsidiarity,
- odkaz na reprezentativní sdružení (např. místních a regionálních samospráv);
Aktuální témata k diskusi
25. se domnívá, že je velmi důležité, aby EU měla odpovídající úroveň zdrojů a mohla tak plnit zadané úkoly; připomíná, že v současné době podporuje návrhy Evropské komise týkající se finančního výhledu 2007-2013;
26. se domnívá, že nyní je ten správný čas k tomu, abychom začali uvažovat o základu pro financování rozpočtu EU z dlouhodobého hlediska a aby byla posílena demokratická kontrola rozpočtu prostřednictvím Evropského parlamentu;
27. připomíná členským státům, že politika soudržnosti je oblast, kde EU poskytuje skutečnou přidanou hodnotu, jejíž viditelnost umožňuje občanům každodenně oceňovat praktickou a pozitivní práci EU a jež představuje základ evropské solidarity, a tím odlišuje evropský sociální model od jiných příkladů přeshraniční integrace;
28. znovu zdůrazňuje svou podporu Partnerství pro růst a zaměstnanost (Lisabonská strategie) jako vyrovnanému přístupu k hospodářským cílům, udržitelnému rozvoji, modernizaci a pokroku evropského sociálního modelu;
29. věří, že posílení konkurenceschopnosti EU vyžaduje také pomoc občanům Evropy, aby rozvinuli svůj talent a kreativitu za hranice svých států. Dále věří, že hodnota kulturně rozmanité Unie se stane pro Evropany mnohem reálnější, když začnou prožívat život v evropském kontextu. Proto, aby posílil konkurenceschopnost a spojil občany s evropskými projekty, zdůrazňuje potřebu, aby EU nadále usnadňovala volný pohyb lidí a podporovala větší mobilitu uvnitř Unie;
30. podporuje strategii EU týkající se udržitelného rozvoje a zdůrazňuje zvláště skutečnost, že akce a financování Společenství na podporu zlepšení životního prostředí by měly mít silný vliv na národní, regionální a místní úrovni;
31. připomíná jedinečnou povahu evropského občanství jako prvku identity, který nenahrazuje národní občanství;
32. požaduje mnohem větší investice do vzdělávání (včetně příležitostí k celoživotnímu učení pro všechny občany), výzkumu a inovace na evropské a národní úrovni jako nejlepšího prostředku k vytvoření více a lepších pracovních míst pro evropské občany a k posílení konkurenceschopnosti Evropy v celosvětové ekonomice;
33. je přesvědčen, že pro lepší objasnění Evropy a jejích politik by měly národní, regionální a místní orgány vyvinout úsilí v oblasti vzdělávání, například prostřednictvím zavedení zvláštních kurzů ve školách, evropského rozměru do školních osnov, mimoškolního vzdělávání a školení pro učitele;
34. je dále přesvědčen, že je nezbytné rozšiřovat pozitivní evropskou kulturu mezi veřejnými místními a regionálními úředníky, kteří jsou v každodenní práci konfrontováni s normami;
(d) Hodnocení
35. vyzývá instituce EU a členské státy, aby naslouchaly občanům a mohly tak zhodnotit výsledky diskuse během období reflexe;
36. je si vědom skutečnosti, že se během období reflexe bude diskutovat o různých scénářích, nicméně je proti tomu, abychom se vzdali Ústavní smlouvy ve prospěch Niceské smlouvy, a požaduje zaujmout konsensuální přístup vůči ratifikaci do roku 2009;
37. si přeje aktivně se účastnit obnoveného ústavního procesu a nabízí Evropskému parlamentu podporu v jeho úsilí o zabezpečení úspěšného výsledku.
[pic] | KOMISE EVROPSKÝCH SPOLEČENSTVÍ |
P6_TA(2005)0194
Rámcová dohoda o vztazích mezi Evropským parlamentem a Komisí
Rozhodnutí Evropského parlamentu o revizi rámcové dohody mezi Evropským parlamentem a Komisí (2005/2076(ACI))
Evropský parlament,
- s ohledem na článek 10 Smlouvy o založení Evropského společenství a prohlášení č. 3 připojené k závěrečnému aktu mezivládní konference, jež schválila Smlouvu z Nice,
- s ohledem na článek III-397 Smlouvy o Ústavě pro Evropu,
- s ohledem na rámcovou dohodu o vztazích mezi Evropským parlamentem a Komisí ze dne 5. července 2000 [1],
- s ohledem na své usnesení ze dne 18. listopadu 2004 o volbě nové Komise [2],
- s ohledem na rozhodnutí Konference předsedů ze dne 14. dubna 2005,
- s ohledem na návrh rámcové dohody o vztazích mezi Evropským parlamentem a Komisí (dále uváděné jako "dohoda"),
- s ohledem na čl. 24 odst. 3 a na článek 120 jednacího řádu, jakož i na bod XVIII odst. 4 přílohy VI tohoto jednacího řádu,
- s ohledem na zprávu Výboru pro ústavní záležitosti (A6-0147/2005),
A. vzhledem k tomu, že prohlubování demokracie v Evropské unii, o němž svědčí zejména podpis Smlouvy o Ústavě pro Evropu, vyžaduje posílení vztahů mezi Evropským parlamentem a Komisí a lepší parlamentní dohled nad činností výkonné moci,
B. vzhledem k tomu, že proces uvádění současné Komise do úřadu posílil demokratickou legitimitu institucionálního systému Unie a zdůraznil politický rozměr vztahů mezi oběma orgány,
C. vzhledem k tomu, že nová dohoda, která je mu předkládána, odráží tento vývoj,
D. vzhledem k tomu, že tato dohoda vyžaduje vysvětlení, jež jsou popsána dále,
E. vzhledem k tomu, že s ohledem na průběh jednání, která vedla k uzavření politické dohody, je nutné, aby osoby pověřené jednáním disponovaly politickým mandátem,
F. vzhledem k tomu, že interinstitucionální dohody a rámcové dohody mají významný vliv a že je tudíž pro zjednodušení přístupu a zajištění průhlednosti nezbytné, aby byly všechny stávající dohody konsolidovány a zveřejněny jako příloha jednacího řádu Parlamentu;
1. vítá, vedle posílení logického skloubení a zjednodušení struktury dohody, následující přínosné body, jež obsahuje návrh nové dohody:
a) nová ustanovení týkající se případného střetu zájmů (bod 2);
b) dohodnutý postup pro případ nahrazení člena Komise během jejího mandátu (bod 4);
c) ujištění, že navržení kandidáti na komisaře poskytnou veškeré relevantní informace při postupech schvalování Komise (bod 7);
d) nastolení pravidelného dialogu na nejvyšší úrovni mezi předsedou Komise a Konferencí předsedů (bod 10);
e) společné určení zvláště důležitých návrhů a akcí na základě legislativního programu a práce Komise, víceletého interinstitucionálního plánování a záruky, že Parlament bude informován, naroveň s Radou, o veškeré činnosti Komise (články 8 a 12);
f) zlepšení toku informací, které poskytuje Komise, o sledování a zohlednění stanovisek Parlamentu (články 14 a 31);
g) publikování relevantních informací týkající se expertních skupin Komise (bod 16), s výhradou zvážení odstavce 2 tohoto rozhodnutí;
h) potvrzení ustanovení týkajících se účasti Parlamentu na mezinárodních konferencích a nové bližší odkazy na dárcovské konference a sledování průběhu voleb (články 19 až 25), s výhradou požadavku formulovaného v odstavci 4 tohoto rozhodnutí;
i) zahrnutí závazků, které na sebe vzala Komise v rámci prováděcích opatření v oblasti obchodu s cennými papíry, bankovnictví, pojišťovnictví ("Lamfalussyho postup"), do dohody (bod 35) a dohody mezi Evropským parlamentem a Komisí týkající se způsobů uplatňování rozhodnutí "komitologie" [3], s výhradou poznámek formulovaných v odstavci 3 tohoto rozhodnutí;
j) potvrzené závazky ohledně účasti Komise na práci Parlamentu (články 37 až 39);
k) zařazení revizní doložky do dohody (bod 43) v okamžiku, kdy vstoupí v platnost Smlouva o Ústavě pro Evropu;
2. zdůrazňuje význam, který přikládá plné průhlednosti ve věci složení a činnosti expertních skupin Komise (bod 16 dohody), a žádá Komisi, aby uplatňovala dohodu v tomto smyslu;
3. vyzývá Komisi, aby s ohledem na svůj návrh ze dne 11. prosince 2002 zohlednila hlavní politické směry, které Parlament přijímá při výkonu svého práva na posuzování dokumentů v rámci postupu komitologie;
4. považuje za důležité, aby poslanci, účastní-li se delegací na mezinárodních konferencích, mohli být přítomni na vnitřních koordinačních schůzích Unie jednání mohli být přítomni, přičemž Parlament bude přirozeně dodržovat zvláštní pravidla důvěrnosti těchto schůzí, a vyzývá proto Komisi, aby odpovídajícím způsobem podpořila žádosti Parlamentu předložené v této souvislosti Radě;
5. trvá na tom, aby Komise při předložení integrovaných obecných směrů pro hospodářství a zaměstnanost poskytla nejméně dva měsíce na příslušné konzultace s Evropským parlamentem;
6. schvaluje dohodu, která je přiložena k tomuto rozhodnutí;
7. přijímá rozhodnutí, že tato dohoda bude přiložena k jeho jednacímu řádu a nahradí přílohy XIII a XIV tohoto řádu;
8. pověřuje svého předsedu, aby předal toto rozhodnutí a přílohu k němu Komisi, Radě a parlamentům členských států.
[1] Úř. věst. C 121, 24.4.2001, s. 122.
[2] Texty přijaté k tomuto datu, P6_TA(2004)0063.
[3] Rozhodnutí Rady 1999/468/ES ze dne 28. června 1999 o postupech pro výkon prováděcích pravomocí svěřených Komisi (Úř. věst. L 184, 17.7.1999, s. 23).
--------------------------------------------------
P6_TA(2005)0057
Togo
Usnesení Evropského parlamentu o Togu
Evropský parlament,
- s ohledem na prohlášení předsednictví jménem EU ze dne 9. února 2005 o politické situaci v Togu po smrti prezidenta Eyadémy,
- s ohledem na prohlášení spolupředsedů Smíšeného parlamentního shromáždění AKTEU ze dne 8. února 2005 o událostech v Togu po smrti prezidenta Eyadémy dne 5. února 2005;
- s ohledem na prohlášení o situaci v Togu Hospodářského společenství západoafrických států (ECOWAS), Africké unie a řady čelních představitelů afrických států,
- s ohledem na prohlášení Mezinárodní organizace Frankofonie,
- s ohledem na Africkou chartu práv člověka a národů,
- s ohledem na článek 65 tožské ústavy, podle něhož "v případě, že se funkce prezidenta republiky uvolní z důvodu úmrtí prezidenta, tuto funkci vykonává po přechodnou dobu předseda Národního shromáždění",
- s ohledem na článek 76 ústavy, podle něhož jsou "funkce členů vlády neslučitelné s výkonem poslaneckého mandátu",
- s ohledem na článek 144 tožské ústavy, podle něhož "v přechodném období nelze zahájit postup změny ústavy nebo v tomto postupu pokračovat",
- s ohledem na čl. 115 odst. 5 svého jednacího řádu,
A. vzhledem k tomu, že poté, co prezident Gnassingbe Eyadéma, který byl u moci 38 let, dne 5. února 2005 náhle zemřel, tožské ozbrojené složky dosadily do funkce prezidenta jeho 39letého syna Faura Gnassingbea,
B. vzhledem k tomu, že podle ústavy této země měla být moc předána předsedovi Národního shromáždění Toga, kterým je Fambaré Ouattara Natchaba, jenž by byl pověřen uspořádáním prezidentských voleb do 60 dnů,
C. vzhledem k tomu, že dne 6. února 2005 bylo spěšně svoláno Národní shromáždění Toga, které ovládá Eyadémova strana Shromáždění tožského lidu (RPT), aby zpětně legalizovalo Gnassingbéovo převzetí moci a změnilo ústavu tak, aby umožnila Gnassingbéovi vládnout v příštích třech letech, které zbývaly do konce mandátu jeho otce,
D. vzhledem k tomu, že navzdory skutečnosti, že Shromáždění obnovilo platnost ústavy, která platila před smrtí jeho otce, Faure Gnassingbé dosud neodpověděl na mezinárodní výzvy důrazně požadující jeho odstoupení, aby prozatímní prezident mohl uspořádat prezidentské volby v ústavní lhůtě 60 dnů,
E. vzhledem k tomu, že Evropská unie neuzná platnost žádných voleb uspořádaných za vlády nelegitimního prezidenta, který se dostal k moci pomocí vojenského puče,
F. vzhledem k tomu, že hlavy států zemí ECOWAS na svém setkání v Niamey v Nigeru dne 9. února 2005 ostře odsoudily vojenský zásah, který vedl k dosazení Faura Gnassingbéa do prezidentské funkce, jako puč a rovněž odsoudily následnou manipulaci s ústavou, kterou provedlo Národní shromáždění, a pod hrozbou sankcí požadovaly, aby tožské orgány obnovily platnost původní ústavy, aby mohly být do dvou měsíců uspořádány prezidentské volby,
G. vzhledem k prohlášením předsedy Komise "Africké unie Alphy Ounmara Konarého, podle něhož "Africká unie nemůže schválit uchopení moci silou",
H. vzhledem k tomu, že Mezinárodní organizace Frankofonie tento puč rovněž velmi ostře odsoudila a rozhodla se vyloučit Togo ze všech svých orgánů a pozastavit multilaterální spolupráci s touto zemí, s výjimkou programů, jejichž příjemci jsou přímo civilní obyvatelé, a programů, které mohou přispět k obnovení demokracie,
I. vzhledem k tomu, že spolupráce ES s Togem je od roku 1993 pozastavena;
1. odsuzuje vměšování armády do nástupnictví ve funkci prezidenta Tožské republiky, kterým se stal Faure Gnassingbé místo předsedy Národního shromáždění Fambaréa Ouattary Natchaby;
2. požaduje okamžité odstoupení Faura Gnassingbéa;
3. bere na vědomí změnu ústavy ze dne 21. února 2005, avšak zdůrazňuje, že návratu k ústavnímu pořádku nebude dosaženo, pokud nebude prozatímním výkonem prezidentské funkce a pořádáním voleb pověřen předseda Národního shromáždění Fambaré Ouattara Natchaba jak je stanoveno v tožské ústavě;
4. vítá sankce, které na Togo uvalilo ECOWAS po desetidenním bezvýsledném úsilí o zprostředkování, k nimž patří vyloučení Toga z ECOWAS, odvolání velvyslanců a zákaz obchodu se zbraněmi a udělování víz;
5. vítá rovněž prohlášení a rozhodnutí v tomto smyslu ze strany OSN, Africké unie, Evropské unie a Mezinárodní organizace Frankofonie;
6. vyzývá Národní shromáždění Toga a ostatní orgány, aby učinily okamžité kroky k nápravě situace a aby zajistily konání svobodných a spravedlivých voleb s plnou účastí mezinárodních pozorovatelů v průběhu příštích dvou měsíců, jak je stanoveno v ústavě;
7. opakuje své přesvědčení, že návrat k ústavnímu řádu je možný pouze tehdy, bude-li obnoven dialog mezi tožskými politickými silami a bude-li změněn volební zákon na základě konsenzu, aby mohly být uspořádány svobodné, průhledné a demokratické volby;
8. odsuzuje rozhodnutí zakázat veškeré veřejné demonstrace po dobu dvou měsíců, zastavit provoz osmi soukromých televizních a rozhlasových stanic a nepřípustný tlak armády na nezávislé sdělovací prostředky, jejichž novináři byli varováni ohledně obsahu svých reportáží; vyzývá tožské ozbrojené síly, aby zůstaly v kasárnách a nečinily žádné kroky, které by mohly vést k dalším nepokojům;
9. požaduje, aby bylo zaručeno právo pořádat pokojné demonstrace a vést politické kampaně a aby byli pachatelé atentátů a jiných činů v rozporu s lidskými právy, které byly spáchány na demonstrantech protestujících proti vojenskému puči, postaveni před soud a potrestáni;
10. připomíná, že samozvané orgány Toga musí přijmout plnou odpovědnost za jakékoli útoky proti fyzické bezpečnosti civilistů, zejména představitelů opozičních politických stran, bojovníků za lidská práva a novinářů;
11. žádá Komisi, aby nezahajovala jednání o postupném obnovení spolupráce, dokud neproběhnou svobodné a transparentní prezidentské a parlamentní volby;
12. žádá Komisi, aby navrhla sankce zaměřené cíleně na osoby odpovědné za puč;
13. pověřuje svého předsedu, aby předal toto usnesení Radě, Komisi, generálním tajemníkům OSN, Africké unie a ECOWAS, spolupředsedům Smíšeného parlamentního shromáždění AKT-EU a prezidentovi, vládě a Národnímu shromáždění Toga.
--------------------------------------------------
P6_TA(2005)0076
Situace v Libanonu
Usnesení Evropského parlamentu k situaci v Libanonu
Evropský parlament,
- s ohledem na své usnesení ze dne 16. ledna 2003 o uzavření dohody o přidružení s Libanonskou republikou [1],
- s ohledem na svá předchozí usnesení o evropsko-středomořském partnerství, a zejména s ohledem na usnesení ze dne 23. února 2005 [2],
- s ohledem na rezoluci Rady bezpečnosti OSN č. 1559 ze dne 2. září 2004 o Libanonu,
- s ohledem na prohlášení předsedy Rady bezpečnosti OSN ze dne 15. února 2005 o Libanonu,
- s ohledem na závěry Rady ze dne 21. února 2005 o blízkovýchodním mírovém procesu,
- s ohledem na své usnesení ze dne 20. listopadu 2003 s názvem "Širší Evropa — sousedství: nový rámec pro vztahy s našimi východními a jižními sousedy" [3],
- s ohledem na své usnesení ze dne 12. února 2004 o znovuoživení činnosti Evropské unie v oblasti lidských práv a demokratizace ve spolupráci se středomořskými partnery [4],
- s ohledem na čl. 103 odst. 4 jednacího řádu,
A. hluboce šokován atentátem spáchaným v Bejrútu dne 14. února 2005, při němž zahynul bývalý předseda vlády Libanonu Rafik Hariri a jiní nevinní civilisté,
B. vzhledem k tomu, že Rafik Hariri byl jedním z nejvlivnějších politiků a jedním z nejpevnějších zastánců procesu usmíření v Libanonu a rozhodně podporoval stažení cizích vojsk ze své země,
C. vzhledem k tomu, že Libanon má významné historické, kulturní a hospodářské vztahy s Evropou, je významným partnerem Evropské unie na Blízkém východě a podílí se na evropské politice sousedství, a k tomu, že tato tragédie je útokem na demokratické principy, které má v úctě Libanon i Evropská unie,
D. potěšen jak velikostí pokojných a demokratických lidových demonstrací, které proběhly v posledních dnech, tak tím, že tyto demonstrace ukázaly, jak pevná je jednota národa i přes různost politických a náboženských směrů v zemi,
E. potěšen tím, že se generální tajemník OSN Kofi Annan rozhodl vyslat "informační misi", jejímž cílem bude objasnit "okolnosti, příčiny a důsledky" smrti bývalého předsedy vlády Libanonu Rafika Haririho,
F. vzhledem k tomu, že dne 28. února 2005 odstoupil libanonský premiér Omar Karámí, a to v době, kdy se v parlamentu jednalo o opozičním návrhu na vyslovení nedůvěry vládě a kdy byl vystaven tlaku veřejnosti, která na demonstracích organizovaných opozicí požadovala stažení syrských jednotek,
G. vzhledem k tomu, že se v květnu 2005 mají v Libanonu uskutečnit parlamentní volby, a uznávaje vůli libanonského lidu rozhodnout o své politické budoucnosti,
H. s ohledem na rozhodnutí prezidentů Sýrie a Libanonu oznámit stažení syrských jednotek do východního údolí Bekaa do konce března, přestože mezinárodní společenství požadovalo úplné a rychlé stažení všech vojsk z Libanonu,
I. vzhledem k tomu, že díky obnovení rozhovorů mezi izraelskou vládou a palestinskou samosprávou se ještě zvýšil význam okamžitého aktivního zapojení Sýrie a Libanonu do procesu, jehož cílem je úplné a trvalé urovnání konfliktu na Blízkém východě,
J. zdůrazňuje, že chystané uzavření dohody o přidružení s Evropskou unií zaváže Sýrii k politickému dialogu založenému na podpoře demokracie, lidských práv a právního státu a dodržování mezinárodního práva,
K. zdůrazňuje, že je důležité, aby Libanon opět neupadl do dalšího období neklidu, aby byly podpořeny a upevněny jeho křehké demokratické instituce a aby se pokračovalo v procesu obnovy,
L. zdůrazňuje úlohu, kterou může zcela demokratický a svrchovaný Libanon hrát při rozvoji evropskostředomořského partnerství a v rámci evropské politiky sousedství;
1. ostře odsuzuje pumový atentát spáchaný v Bejrútu dne 14. února 2005, který zavinil smrt bývalého předsedy vlády Libanonu Rafika Haririho a dalších nevinných civilistů; je tímto barbarským činem zděšen a pobouřen a vyjadřuje svou upřímnou soustrast rodině pana Haririho a rodinám ostatních obětí;
2. v souladu s prohlášením předsedy Rady bezpečnosti OSN ze dne 15. února 2005 vyzývá, aby byly co nejlépe objasněny příčiny, okolnosti a důsledky tohoto atentátu, a vyzývá libanonské státní orgány, aby i nadále spolupracovaly s "informační misí" OSN;
3. věří, že tento zločin nezpochybní volební proces v Libanonu, a zdůrazňuje, že je důležité, aby se v této zemi uskutečnily svobodné, demokratické a transparentní parlamentní volby; opakuje svou žádost, aby bylo zváženo vyslání delegace pozorovatelů EU na libanonské parlamentní volby a žádá Komisi, aby v této věci podnikla všechny potřebné kroky;
4. vyzývá Komisi, aby ihned iniciovala spolupráci tím, že podpoří občanskou společnost a nezávislé nevládní organizace prostřednictvím programu MEDA a Evropské iniciativy pro demokracii a lidská práva;
5. naléhavě žádá Komisi, aby dokončila akční plán pro Libanon, který by měl zahrnovat všechny otázky týkající se politické stability země, upevnění demokratických institucí a urychlení procesu obnovy;
6. vyjadřuje svou radost z příznivého vývoje, jenž byl na Blízkém východě zaznamenán během posledních týdnů, zvláště z obnovení vyjednávání mezi Izraelem a Palestinou; žádá také Sýrii, aby netolerovala žádnou formu terorismu, tedy ani podporu vojenské činnosti Hizballáhu nebo jiných ozbrojených skupin;
7. domnívá se, že existují-li nezvratné důkazy o teroristické činnosti ze strany Hizballáhu, bylo by příhodné, aby Rada přijala veškerá možná opatření, aby byla teroristická činnost zastavena;
8. domnívá se, že za tímto účelem je důležité, aby byl obnoven přímý dialog mezi Sýrií a Izraelem, s cílem zajistit mír, bezpečnost, svrchovanost a celistvost těchto zemí v souladu s rezolucemi Rady bezpečnosti OSN;
9. žádá Sýrii, aby plně spolupracovala s Evropskou unií v rámci evropské politiky sousedství za účelem zajištění míru a stability regionu; připomíná, že je nesmírně důležité, aby byla provedena rezoluce č. 1559, která znovu potvrzuje, že mezinárodní společenství si přeje územní celistvost, svrchovanost a nezávislost Libanonu; vyzývá Sýrii, aby se zdržela jakéhokoli vměšování do vnitřních záležitostí Libanonu; bere na vědomí rozhodnutí o stažení syrských vojsk do konce března, ale žádá úplné stažení syrských jednotek a výzvědných služeb z Libanonu, jak je to stanoveno v rezolucích Rady bezpečnosti OSN, a upřesňuje, že uzavření dohody o přidružení se Sýrií a rozvoj evropské politiky sousedství, pokud jde u tuto zemi, závisejí pouze na pevném odhodlání Sýrie v této věci;
10. pověřuje svého předsedu, aby toto usnesení předal Radě a Komisi a libanonské vládě a parlamentu.
[1] Úř. věst. C 38 E, 12.2.2004, s. 307.
[2] Přijaté texty, P6_TA(2005)0046.
[3] Úř. věst. C 87 E, 7.4.2004, s. 506.
[4] Úř. věst. C 97 E, 22.4.2004, s. 656.
--------------------------------------------------
P6_TA(2005)0116
Finanční dopady přistoupení Bulharska a Rumunska
Usnesení Evropského parlamentu o finančních dopadech přistoupení Rumunska a Bulharska (2005/2031(INI))
Evropský parlament,
- s ohledem na článek 272 Smlouvy o ES,
- s ohledem na interinstitucionální dohodu ze dne 6. května 1999 mezi Evropským parlamentem, Radou a Komisí o rozpočtové kázni a zdokonalení rozpočtového procesu [1], zejména body 27 a 30,
- s ohledem na výsledek jednání s předsednictvím Rady a trialogů z 5. a 13. dubna 2005,
- s ohledem na článek 45 jednacího řádu,
- s ohledem na zprávu Rozpočtového výboru (A6-0090/2005),
A. vzhledem k tomu, že Smlouva o ES, a zejména článek 272 této smlouvy, a interinstitucionální dohoda ze dne 6. května 1999, a zejména body 27 a 30 této dohody, obsahují ustanovení, která potvrzují pravomoci a postupy rozpočtového orgánu ohledně klasifikace výdajů a odpovídající působnost,
1. schvaluje Společné prohlášení připojené k tomuto usnesení;
2. pověřuje svého předsedu, aby předal toto usnesení spolu se Společným prohlášením Radě a Komisi.
[1] Úř. věst. C 172, 18.6.1999, s. 1. Dohoda ve znění rozhodnutí 2003/429/ES (Úř. věst. L 147, 14.6.2003, s. 25).
--------------------------------------------------
[pic] | KOMISE EVROPSKÝCH SPOLEČENSTVÍ |
[pic] | KOMISE EVROPSKÝCH SPOLEČENSTVÍ |
[pic] | KOMISE EVROPSKÝCH SPOLEČENSTVÍ |
[pic] | KOMISE EVROPSKÝCH SPOLEČENSTVÍ |
Statistické údaje ohledně technických předpisů oznámených v roce 2004 v rámci procedury upravované směrnicí 98/34/ES
Informace poskytované komisí podle článku 11 směrnice Evropského parlamentu a Rady 98/34/ES stanovující postup při poskytování informací na poli technických norem a předpisů a pravidel pro služby informační společnosti [1]
(2005/C 158/05)
(Text s významem pro EHP)
I. TYPY REAKCÍ ZASLANÝCH ČLENSKÝM STÁTŮM ES VE VZTAHU K NÁVRHŮM, KTERÉ JEDNOTLIVÉ ZEMĚ OZNAMOVALY
Členský stát | Oznámení | Připomínky | Podrobná vyjádření | Návrhy na akty Společenství |
Členský stát | Komise | ESVO | Členský stát | Komise | Čl. 9 odst. 3 | Čl. 9 odst. 4 |
Belgie | 18 | 4 | 4 | | 3 | 4 | 0 | 0 |
Dánsko | 40 | 8 | 19 | | 1 | 2 | 0 | 0 |
Německo | 99 | 40 | 46 | | 19 | 13 | 0 | 0 |
Španělsko | 24 | 4 | 13 | | 3 | 2 | 0 | 0 |
Finsko | 21 | 10 | 11 | | 2 | 3 | 0 | 0 |
Francie | 37 | 6 | 12 | | 2 | 2 | 0 | 0 |
Řecko | 34 | 7 | 33 | | 0 | 5 | 0 | 0 |
Irsko | 6 | 1 | 2 | | 1 | 0 | 0 | 0 |
Itálie | 28 | 20 | 10 | 1 | 10 | 5 | 0 | 0 |
Lucembursko | 4 | 1 | 2 | | 0 | 1 | 0 | 0 |
Nizozemí | 54 | 12 | 17 | | 7 | 3 | 0 | 0 |
Rakousko | 50 | 8 | 10 | | 3 | 4 | 0 | 0 |
Portugalsko | 3 | 2 | 2 | | 0 | 1 | 0 | 0 |
Švédsko | 23 | 6 | 8 | | 2 | 2 | 0 | 0 |
Spojené království | 52 | 16 | 16 | | 1 | 6 | 1 | 0 |
Lotyšsko | 13 | 11 | 5 | | 2 | 4 | 0 | 0 |
Malta | 2 | 1 | 1 | | 0 | 1 | 0 | 0 |
Kypr | 1 | 0 | 0 | | 0 | 1 | 0 | 0 |
Česká republika | 14 | 7 | 6 | | 2 | 3 | 0 | 0 |
Mad'arsko | 4 | 2 | 0 | | 0 | 0 | 0 | 0 |
Litva | 4 | 4 | 4 | | 0 | 0 | 0 | 0 |
Estonsko | 0 | 0 | 0 | | 0 | 0 | 0 | 0 |
Slovinsko | 12 | 2 | 1 | | 1 | 2 | 0 | 0 |
Polsko | 8 | 5 | 3 | | 0 | 1 | 0 | 0 |
Slovensko | 6 | 1 | 4 | | 1 | 1 | 0 | 0 |
EU Celkem | 557 | 178 | 229 | 1 | 60 | 66 | 1 | 0 |
II. ROZPIS NÁVRHŮ OZNÁMENÝCH ČLENSKÝMI STÁTY EU PODLE SEKTORŮ
Sektor | BE | DK | DE | ES | FI | FR | GR | IE | IT | LU | NL | AT | PT | SE | UK | LT | MT | CY | CZ | HU | LV | EE | SI | PL | SK | EU celkem |
Stavebnictví | 2 | 6 | 23 | 3 | 10 | 4 | | 1 | 2 | | 2 | 26 | | | 6 | | | | 1 | | | | 10 | | 1 | 97 |
Potraviny a zemědělské produkty | 6 | 5 | 6 | 6 | 1 | 10 | 1 | 2 | 13 | 1 | 11 | 7 | 1 | 4 | 17 | 4 | | | 4 | 2 | 3 | | 1 | 2 | 2 | 110 |
Chemikálie | 1 | 4 | 4 | 1 | | 1 | 1 | | 1 | | 3 | | | 2 | 2 | | | | | | 1 | | | | | 21 |
Léčiva | | | 4 | | 1 | 2 | | | | | | 1 | | 1 | 3 | | | | | | 1 | | | | | 13 |
Domácí a rekreační vybavení | 2 | | | 3 | | | | | | | | | 1 | 1 | | | | | 1 | | | | | 1 | | 9 |
Strojní zařízení | 1 | 3 | | 3 | | 4 | | | 3 | | 4 | 1 | | 1 | 3 | | | | 1 | | 4 | | | | | 28 |
Energie, rudy, dřevo | 1 | 2 | | 2 | 1 | | 1 | | 1 | | 5 | 2 | | 2 | | | | | | | 2 | | | 1 | | 20 |
Životní prostředí, obaly | 1 | 2 | 6 | | 1 | 1 | | | 2 | | 8 | 3 | | 3 | 2 | | | | 5 | | 1 | | | 3 | | 38 |
Zdravotnictví, zdravotnické zařízení | 1 | | | | | 3 | | | | | | | | 2 | | | | | | | | | | | | 6 |
Doprava | 1 | 14 | 7 | 2 | 4 | 2 | | 3 | 1 | | 7 | 2 | | 5 | 16 | | 1 | | 1 | | | | | | | 66 |
Telekomunikace | | 2 | 45 | 1 | 1 | 7 | 30 | | | | 6 | 3 | | 2 | 3 | | | | | | | | 1 | | 1 | 102 |
Různé produkty | 2 | 2 | 2 | 1 | | 2 | 1 | | 1 | 1 | 4 | 2 | | | | | 1 | 1 | | 2 | 1 | | | 1 | 2 | 26 |
Služby informační společnosti | | | 2 | 2 | 2 | 1 | | | 4 | 1 | 4 | 3 | 1 | | | | | | 1 | | | | | | | 21 |
Celkem na členský stát | 18 | 40 | 99 | 24 | 21 | 37 | 34 | 6 | 28 | 3 | 54 | 50 | 3 | 23 | 52 | 4 | 2 | 1 | 14 | 4 | 13 | | 12 | 8 | 6 | 557 |
III. PŘIPOMÍNKY VZTAHUJÍCÍ SE K NÁVRHŮM OZNÁMENÝM ISLANDEM, LICHTENŠTEJNSKEM, NORSKEM [7] A ŠVÝCARSKEM [8]
Země | Oznámení | Připomínky ES |
Island | 11 | 4 |
Lichtenštejnsko | 3 | 2 |
Norsko | 23 | 13 |
Švýcarsko | 15 | 9 |
Celkem | 52 | 28 |
IV. ROZPIS NÁVRHŮ OZNÁMENÝCH ISLANDEM, LICHTENŠTEJNSKEM, NORSKEM A ŠVÝCARSKEM PODLE SEKTORŮ
Sektor | Island | Lichtenštejnsko | Norsko | Švýcarsko | Celkem na sektor |
Stavebnictví | | 1 | | | 1 |
Potraviny a zemědělské produkty | 4 | 1 | 4 | 5 | 14 |
Chemikálie | | | 2 | 4 | 6 |
Léčiva | | | 1 | | 1 |
Domácí a rekreační vybavení | 2 | | | | 2 |
Strojní zařízení | 1 | | 1 | 1 | 3 |
Životní prostředí, obaly | 1 | | 1 | 1 | 3 |
Energie, rudy, dřevo | | | 1 | | 1 |
Doprava | 2 | | 9 | 2 | 13 |
Telekomunikace | | | 2 | 2 | 4 |
Různé produkty | 1 | | 1 | | 2 |
Služby informační společnosti | | 1 | 1 | | |
Celkem na stát | 11 | 3 | 23 | 15 | 52 |
V. TABULKA ROZDĚLENÍ PROJEKTŮ OHLÁŠENÝCH TURECKEM PODLE SEKTORŮ A POZNÁMKY K TĚMTO PROJEKTŮM
Turecko | Sektory | Poznámky EU |
| Potravinářské a zemědělské výrobky | 1 |
| Telekomunikace | 1 |
| Různé výrobky; textil | 1 |
Celkem | | 3 |
VI. TABULKA ROZDĚLENÍ PROJEKTŮ OHLÁŠENÝCH NOVÝMI ČLENSKÝMI STÁTY PŘED ROZŠÍŘENÍM 1. KVĚTNA 2004 PODLE SEKTORŮ A POZNÁMKY K TĚMTO PROJEKTŮM
Stát | Sektory | Poznámky EU |
Malta | Energie; elektřina | 1 |
Celkem | | 1 |
VII. STATISTICKÉ ÚDAJE O PROCEDURÁCH APLIKOVANÝCH PŘI PORUŠENÍ PŘEDPISŮ, KTERÉ PROBÍHALY V ROCE 2004 A KTERÉ BYLY INICIOVÁNY PODLE ČLÁNKU 226 SMLOUVY O ES VE VZTAHU K NÁRODNÍM TECHNICKÝM PŘEDPISŮM PŘIJATÝM V ROZPORU S USTANOVENÍMI SMĚRNICE 98/34/ES
(Celkem na členský stát) |
Země | Počet |
Belgie | 2 |
Německo | 1 |
Španělsko | 1 |
Francie | 1 |
Irsko | 1 |
Itálie | 4 |
Lucembursko | 1 |
Nizozemí | 1 |
Portugalsko | 2 |
EU celkem | 14 |
[1] Směrnice 98/34/ES ze dne 22. června 1998 (Úř. věst. L 204, 21.7.1998) konsoliduje směrnici 83/189/EHS ve znění novelizovaném hlavně směrnicemi 88/182/EHS a 94/10/ES. Směrnice 98/34/ES byla novelizována směrnicí 98/48/ES ze dne 20. července 1998 (Úř. věst. L 217, 5.8.1998), jež rozšířila její působnost tak, aby zahrnovala i služby informační společnosti. Vstoupila v platnost dne 5. srpna 1999.
[7] Smlouva o Evropském hospodářském prostoru (viz poznámka 4) požaduje, aby země ESVO, které jsou smluvními stranami této smlouvy, oznamovaly Komisi návrhy technických předpisů.
[8] Na základě neformální smlouvy o výměně informací na poli technických předpisů (viz poznámka 4) poskytuje Švýcarsko Komisi své návrhy technických předpisů.
--------------------------------------------------
Zveřejnění žádosti o zápis podle čl. 6 odst. 2 nařízení (EHS) č. 2081/92 o ochraně zeměpisných označení a označení původu
(2005/C 172/06)
Toto zveřejnění zakládá právo podávat námitky podle článků 7 a 12d uvedeného nařízení. Jakákoli námitka proti této žádosti musí být podána do 6 měsíců ode dne tohoto zveřejnění prostřednictvím příslušného orgánu členského státu, členského státu Světové obchodní organizace (WTO) nebo třetí země uznané podle čl. 12 odst. 3. Zveřejnění je odůvodněno následujícími skutečnostmi, uvedenými zejména pod bodem 4.6, díky kterým se žádost považuje za odůvodněnou podle nařízení (EHS) č. 2081/92.
SOUHRNNÝ PŘEHLED
NAŘÍZENÍ RADY (EHS) Č. 2081/92
"ACEITE DE LA RIOJA"
Č.: ES/00327/21.08.03
CHOP ( X ) CHZO ( )
Tento přehled byl vypracován pouze pro informační účely. Veškeré údaje, zejména údaje o producentech produktů s dotyčným CHOP nebo CHZO, naleznete v úplné verzi specifikace produktu, kterou je možno získat na národní úrovni nebo od příslušných útvarů Evropské komise [1].
1. Příslušný orgán členského státu
Název: | Subdirección General de Sistemas de Calidad Diferenciada – Dirección General de Alimentación – Secretaría General de Agricultura y Alimentación del Ministerio de Agricultura, Pesca y Alimentación de Espańa. |
Adresa: | Infanta Isabel, 1 E-28071 – Madrid |
Telefon: | (34-941) 347 53 94 |
Fax: | (34-941) 347 54 10 |
2. Skupina
2.1.Název: | "Asolrioja" Asociación de Trujales y Olivicultores de La Rioja. |
2.2.Adresa: | C/ Gran Vía, no. 14, 8oA. Logrońo. La Rioja |
Telefon: | 655 93 89 80 |
2.3.Složení: | producenti/zpracovatelé (X) ostatní () |
3. Druh produktu
Extra panenský olivový olej. Třída 1.5.- Tuky (máslo, margarín, oleje, atd.).
4. Specifikace
(přehled požadavků podle čl. 4 odst. 2)
Název: "Aceite de La Rioja"
Popis:
Olej získaný z plodů olivovníku (oliva), získaný výhradně mechanickými metodami či postupy zahrnujícími lisování za podmínek, zejména teplotních, které nevedou ke změně jakosti oleje s bezvadnou chutí a obsahem volných mastných kyselin, vyjádřeným obsahem kyseliny olejové nepřekračujícím 0,8 g na 100, s výjimkou olejů získaných pomocí rozpouštědel nebo reesterifikací a bez jakéhokoli smíchání s oleji jiných druhů nebo olivovým olejem získaným jiným způsobem.
Chráněné oleje jsou extra olivové panenské oleje čistého vzhledu bez jakékoli stopy závoje, zákalu nebo nečistoty, která by bránila ocenění jejich průhlednosti. Jejich zelená barva s několika odstíny může přecházet od intenzivní světle zelené do intenzivní tmavě zelené. Nevykazují žádný druh vady, mají dostatečně intenzivní kladné vlastnosti a vykazují sladkou a lehce pikantní chuť, ovocnou na začátku kampaně, s lehkým náznakem mandlí, bez trpkosti.
Po uzrání vykazuje "Aceite de La Rioja" tyto fyzikálně chemické vlastnosti: Kyselost nepřesahuje 0,8, absorpce v ultrafialovém pásmu (K 270) nepřesahuje 0,20, absorpce v ultrafialovém pásmu (K 232) nepřesahuje 2,50, peroxidové číslo mEkv O2 nepřesahuje 15, vlhkost a těkavé látky v sušárně při 105 °C nepřesahují 0,1 %, nečistoty nerozpustné v petroléteru 1C nepřesahují 0,1 %, střední organoleptické vyhodnocení vady (Md), Md = 0 a průměrné organoleptické vyhodnocení ovocného znaku (Mf), Mf %lt% 0.
Zeměpisná oblast: Oblast produkce je totožná s oblastí konzervace, extrakce a balení a pokrývá 503388 ha v autonomním společenství La Rioja.
Důkaz původu:
Zemědělské podniky a/nebo háje, lisovny a stáčírny, které se nacházejí ve vymezené oblasti, odkud pochází surovina a kam je dopravována k pozdějšímu zpracování, musí být zapsány v příslušných rejstřících sdružení "Asolrioja".
Tyto zemědělské podniky nebo háje, lisovny a/nebo stáčírny, podléhají nejen svému vlastnímu kontrolnímu systému, ale také externí kontrole prováděné I.C.A.R. a/nebo vnějším kontrolním subjektem najatým sdružením "Asolrioja" a uznaným příslušným orgánem (Consejería de Agricultura, Ganadería y Desarrollo Rural vlády z La Rioja), jehož povinností je dodržovat normu UNE EN 45.004 k nestrannému ověření skutečnosti, že chráněný extra panenský olivový olej splňuje podmínky stanovené v nařízení a specifikaci.
Všechny zemědělské podniky nebo háje, lisovny a/nebo stáčírny jsou povinné požádat sdružení o zápis do "Plánu kontroly". I.C.A.R a/nebo schválený vnější kontrolní subjekt vyhodnotí tuto žádost prostřednictvím auditu pro zápis a po ověření shody, může zájemce získat zápis do příslušného rejstříku sdružení, které bude pověřeno jeho stálou aktualizací. Později I.C.A.R. a/nebo vnější kontrolní subjekt sestaví "Plán auditu", podle něhož se vypracuje zpráva, která je vyhodnocena stejným ústavem pro potravinářskou jakost. Pokud je rozhodnutí příznivé, je na výrobek vydáno osvědčení, které zaručí, že je na trh dodáván pouze extra panenský olivový olej s osvědčením o původu, který uspěl při všech kontrolách v průběhu procesu. Je také sestaven koordinační výbor, který zaručí nestrannost, jak ze strany výše uvedeného sdružení, tak ze strany I.C.A.R. a/nebo oprávněného vnějšího kontrolního subjektu.
Vysledovatelnost produktu je zaručena jeho identifikací v každé etapě jeho produkce a prodeje.
Způsob produkce:
Zdravotní stav ovoce, datum sklizně a stále modernější techniky použité při zpracování zajišťují dobrou jakost ovoce z produkční oblasti a následovně i oleje získaného z tohoto ovoce. Produkce a intenzita stínu olivovníku jsou přiměřené vegetativnímu stavu háje. Sklizeň je prováděna vždy pečlivě a výroba chráněných olejů je realizována výhradně ze zdravého ovoce sklizeného přímo ze stromu, které dosáhlo správného stupně zralosti.
Všechny lisovny a stáčírny musí mít k dispozici systém zaručující oddělenou vykládku ovoce určeného k výrobě extra panenského olivového oleje "Aceite de La Rioja" nebo uvedeného oleje a zbytku, čímž se vyloučí případné směsi. Musí mít také k dispozici odpovídající prostory pro skladování oliv nebo chráněného oleje před jejich manipulací. Lisování oliv musí být provedeno nejdéle 48 hodin po jejich sklizni, čímž se vyloučí nahromadění oliv a jejich zkysnutí. V průběhu extrakce, nesmí být nikdy překročena teplota 30 °C v systému lisu a 45 °C v systému odstřeďování.
Délka hnětení nesmí nikdy přesáhnout 60 minut a teplotu 30 °C; nesmí být proveden více než jeden cyklus hnětení.
Extra panenský olivový olej "Aceite de La Rioja" nesmí být nikdy podroben procesu rafinace.
Skladování chráněného oleje musí probíhat v podmínkách, které zajišťují tu nejlepší konzervaci, nejlépe v nádržích z nerezové oceli nebo v bateriích a/nebo kovových nádržích, jejichž vnitřní povrch je pokryt vrstvou keramiky, epoxidové pryskyřice nebo jakéhokoli inertního materiálu vhodného pro potravinářský průmysl. Tyto nádrže musí být hermeticky uzavřené a musí mít mírnou a stálou teplotu nepřesahující 22 °C.
Olej smí být stáčen pouze pokud odpovídá fyzikálně chemickým vlastnostem uvedeným v odstavci 4.2 a pokud vyhoví organoleptické zkoušce provedené výborem pro jakost.
Aby byla zachována jakost a zaručena vysledovatelnost a kontrola chráněného produktu, musí všechny procesy výroby, přejímky, zpracování a stáčení proběhnout ve vymezené zeměpisné oblasti.
Souvislost:
Historická souvislost: Olivový olej, ceněný dnes díky kvalitám středozemní diety, je tradičně používán ve stravování v La Rioja, kde také slouží pro přípravu náplastí a provádění masáží. Věřící jej nalévali do lamp v poustevnách a svatyních, aby byl spotřebován a natírán na bolestivá místa za doprovodného vzývání panen. U zemědělců z La Rioja je rozsekaná a okořeněná oliva již léta konzumovaná jako aperitif a konzervovaná v lednové vodě se solí, tymiánem, stroužky česneku a pomerančovou kůrou se pojídá při svačině.
Jako první praktikovali extrakci šťávy z oliv lisováním v La Rioja již Římané. Důkazy o tom poskytuje římské vyrovnávací závaží nalezené v Murillo de Río Leza a nádrž na olej objevená v jedné lisovně v Alfaru se dvěma velkými skvrnami od oleje.
Již v 18. století lze najít písemné zprávy o pěstování oliv, jedinou skutečně organizovanou kulturu v této provincii, a o bateriích, kde byly zpracovávány: ze 42 baterií v La Rioja se jejich počet snížil na 39 v roce 1861 a vzrostl na 64 v roce 1945, a poté až na 81 v roce 1953. Existovala též 1 továrna na extrakci oleje z pokrutin, 4 továrny na průmyslové mýdlo a 6 na běžné mýdlo, které používaly olivový olej pro vytváření svých výrobků. V průběhu téhož století podtrhuje Berceo také existenci oleje z La Rioja, který byl exportován do Indie a na sever Evropy.
Madoz, "Diccionario Geográfico Estadístico Histórico de Espańa y sus Posesiones de Ultramar" (Zeměpisný statistický historický slovník Španělska a jeho zámořských kolonií) upozorňuje na význam vývozu oleje v Alfaro v letech 1846 – 1850.
Přírodní faktory: Olivové háje v La Rioja se nacházejí převážně na hnědozemi, která ve vrchních vrstvách obsahuje málo humusu, je bohatá na vápník, jíly, naplaveniny a písky a bez nepropustné vrstvy, což zajišťuje dostatečné odvodnění a omezený růst, zejména ve fázi dozrávání dřeva, a tím i uspokojivou hormonální rovnováhu, která pak má vliv na jakost zde vyrobených olejů. Půda zajišťuje ovoci větší obsah oleje, vícemocných fenolů, antokyanů a aromat, stejně jako snížení pH, kyseliny jablečné, hořčíku a bylinný charakter. Jiný úrodnější typ půdy by vyvolal nadměrný a nežádoucí delší růst, dokonce i během období zrání oliv, což by zpozdilo jejich zbarvení a vedlo by k nedostatečné zralosti. Kromě toho by nastalo více problémů se stínem z důvodu hustoty listů a olistění vegetace a většího množství houbových onemocnění, způsobujících ztrátu jakosti.
Mírné středozemní podnebí s určitým stupněm kontinentality, mírnou zimou, dlouhými a teplými léty a nízkým, ale pro přiměřený vývoj této kultury dostatečným množstvím srážek, velkým množstvím světla a malými změnami teploty mezi dnem a nocí, které převládá v chráněné zeměpisné oblasti, je ideální pro přiměřený růst olivovníku, protože zajišťuje zvýšení obsahu oleje, lepší chuť ovoce a snižuje jejich celkové kyselosti.
Nízké teploty v zimě, hodiny chladu, které jsou mimo jiné nutné pro rozkvět a pozdější tvoření plodů olivovníku, probíhají během vegetativního klidu stromu bez listů a plodů, v době, kdy je schopen odolávat teplotám až -10 °C. Po zimním klidu potřebuje olivovník pro správný vývoj světlo a teploty mezi 10 a 25 stupni. Tímto způsobem mu středozemní podnebí ve vymezené oblasti zaručuje dostatek světla a tepla bez nadměrných teplot, které by zastavily fotosyntézu a vyvolaly chřadnutí listů kvůli nedostatečné kompenzaci odparu z listů přívodem z kořenů.
Zvýšení teplot obvyklé pouze během období zrání má také pozitivní vliv na syntézu antokyanů.
Mezi další velmi důležité činitele pro zajištění dobré sklizně a tím i dobrého oleje patří pěstitel, který svou úzkostlivou péčí harmonizuje veškeré přírodní schopnosti oblasti. Pěstitelé oliv v této oblasti mají hluboké znalosti o olivovníku a používají tradiční techniky pěstování určené pro získání vyváženého olivovníku, který je dokonale přizpůsoben produkci jakostního oleje.
Název: | Instituto de Calidad Agroalimentaria de La Rioja. |
Adresa: | Avda. de La Paz, 8-10, E-26071, Logrońo (LA RIOJA) |
Telefon: | 941 29 16 00 |
Fax: | 941 29 16 02 |
Označování: Na označení musí být povinně obsažen Denominación de origen Protegida "Aceite de La Rioja".
- základní zákon 3/1982 ze dne 9. června o statutu autonomie La Rioja (upravený základními zákony 3/1994 ze dne 24. března a 2/1999 ze dne 7. ledna),
- zákon 3/1995 ze dne 8. března o právním režimu vlády a veřejné administrativy Autonomního společenství La Rioja,
- zákon 30/1992 ze dne 26. listopadu o právním režimu veřejných administrativ a společném administrativním řízení,
- rozhodnutí ze dne 25. ledna 1994, kterým se upravuje vztah mezi španělskými právními předpisy a nařízením (EHS) č. 2081/92, o ochraně zeměpisných označení a označení původu zemědělských produktů a potravin,
- Královská vyhláška 1643/99 ze dne 22. října upravující postup ve věci podávání žádostí o zápis do Rejstříku Společenství chráněných označení původu a chráněných zeměpisných označení.
[1] Evropská komise – Generální ředitelství pro zemědělství – Oddělení pro politiku jakosti zemědělských produktů – B-1049 Brusel
--------------------------------------------------
Oznámení o pozbytí platnosti některých antidumpingových opatření
(2005/C 235/02)
V návaznosti na zveřejnění oznámení o nadcházejícím pozbytí platnosti [1], po němž nebyla obdržena žádná žádost o přezkum, Komise oznamuje, že níže uvedená antidumpingová opatření pozbudou zanedlouho platnosti.
Toto oznámení se zveřejňuje v souladu s čl. 11 odst. 2 nařízení Rady (ES) č. 384/96 ze dne 22. prosince 1995 o ochraně před dumpingovými dovozy ze zemí, které nejsou členy Evropského společenství [2].
Produkt | Země původu nebo vývozu | Opatření | Odkaz | Datum ukončení platnosti |
Kazivec | Čínská lidová republika | Antidumpingové clo | Nařízení Rady (ES) č. 2011/2000 (Úř. věst. L 241, 26.9.2000, s. 5) | 27. 9. 2005 |
[1] Úř. věst. C 309, 15.12.2004, s. 2.
[2] Úř. věst. L 56, 6.3.1996, s. 1. Nařízení naposledy pozměněné nařízením Rady (ES) č. 461/2004 (Úř. věst. L 77, 13.3.2004, s. 12).
--------------------------------------------------
Prodloužení a nové stanovení závazků veřejné služby uložených ohledně plánovaných leteckých spojení uvnitř Řecka podle nařízení Rady (EHS) č. 2408/92
(2005/C 266/02)
(Text s významem pro EHP)
1. Řecká vláda rozhodla, že od 1. dubna 2006 prodlouží a nově stanoví závazky veřejné služby uložené ohledně plánovaných leteckých spojení uvnitř Řecka podle čl. 4 odst. 1 písm. a) nařízení Rady (ΕHS) č. 2408/92 ze dne 23. července 1992 o přístupu leteckých dopravců Společenství na letecké trasy uvnitř Společenství, zveřejněného
Státní podpora – Nizozemsko
Státní podpora č. C 35/2005 (ex N 59/2005)
Rozvoj širokopásmové sítě v Appingedamu
Výzva k podání připomínek podle čl. 88 odst. 2 Smlouvy o ES
(2005/C 321/07)
(Text s významem pro EHP)
Dopisem ze dne 20. října 2005, který je v původním znění uveden na stránkách následujících po tomto shrnutí, Komise oznámila Nizozemsku své rozhodnutí zahájit řízení podle čl. 88 odst. 2 Smlouvy o ES ve věci výše uvedené podpory/opatření.
Dotčené strany mohou předložit své připomínky k financování projektu širokopásmové sítě v Appingedamu, ohledně kterého Komise zahajuje řízení. Lhůta pro podávání připomínek činí jeden měsíc ode dne zveřejnění tohoto shrnutí a dopisu reprodukovaného na následně uvedených stránkách. Připomínky by měly být zaslány na následující adresu Evropské komise, generálního ředitelství pro hospodářskou soutěž:
European Commission
Competition Directorate-General
DG COMP State Aid Greffe
Office: SPA 3 06/05.
B-1049 Brussels
Číslo faxu: (32-2) 296 12 42
Připomínky budou sděleny nizozemským orgánům. Zúčastněné strany podávající připomínky mohou písemně, s uvedením důvodů, požádat o zachování důvěrnosti ohledně své totožnosti.
SHRNUTÍ
Postup
V listopadu 2004 podala společnost Essent, provozovatel kabelového přenosu, Komisi stížnost týkající se veřejného financování přístupové sítě ze skelných vláken v Appingedamu v Nizozemsku. Společnost Essent podala již v září v roce 2004 odvolání u nizozemského soudu. Soud nařídil obci, aby oznámila Komisi své záměry ohledně poskytnutí podpory, a aby pozastavila další budování sítě [1]. V únoru 2005 nizozemské orgány Komisi toto opatření oznámily s tím, že se nejedná o podporu. Komise si v březnu 2005 vyžádala od nizozemských orgánů další informace. Nizozemské orgány odpověděly v srpnu 2005, poté co jim byla prodloužena lhůta.
Popis opatření
Obec Appingedam se domnívá, že veřejný zásah ve formě podpory budování přístupové sítě ze skelných vláken (Fibre to the Home, FttH), který by řešil nedostatečnou nabídku vyspělých širokopásmových služeb společnostem a občanům, je nezbytný. Poté, co účastnici trhu neprojevili zájem o účast v tomto projektu za běžných tržních podmínek, rozhodla se obec na projektu finančně podílet.
Plánovaná síť ze skelných vláken je rozdělená na pasivní a aktivní vrstvu. Pasivní vrstvu bude vlastnit veřejnoprávní nadace zřízená a spravovaná obcí. Aktivní vrstvu bude vlastnit a financovat subjekt založený soukromými investory (%quot%společnost Damsternet%quot%). Společnost Damsternet bude nabízet pouze velkoobchodní služby poskytovatelům služeb, kteří budou poskytovat širokopásmové služby koncovým uživatelům (domácnostem a podnikům).
Posouzení opatření
Vzhledem k tomu, že prostředky na pasivní vrstvu této sítě pocházejí od obce Appingedam, jedná se o státní zdroje. Nadace, společnost Damsternet a maloobchodní poskytovatelé služeb získají hospodářskou výhodu, protože budou zajišťovat infrastrukturu a mít k ní přístup za mnohem výhodnějších podmínek, než jsou podmínky trhu. Zásah ze strany státu narušuje hospodářskou soutěž, protože toto opatření mění stávající podmínky trhu tím, že umožňuje rychlým širokopásmovým službám (Damsternet) vstup na velkoobchodní trh, a také povoluje poskytovatelům služeb vstup na odběratelské trhy s maloobchodními širokopásmovými a telekomunikačními službami. Protože intervence ze strany státu může ovlivnit poskytovatele služeb elektronických komunikací z dalších členských států, představuje opatření, které ovlivňuje obchod. Zdá se, že slučitelnost lze posoudit pouze na základě čl. 87 odst. 3 písm. c) Smlouvy o ES. Tento článek vyžaduje, aby opatření sledovalo cíl společného zájmu v rozsahu nezbytně nutném a přiměřeném.
Nutnost a přiměřenost
Širokopásmové připojení je takovým typem služby, která je ve své podstatě schopna ovlivnit produktivitu a růst hospodářství. V ostatních případech Komise považuje podporu ve prospěch infrastruktury za vhodný a přiměřený nástroj za účelem řešení selhání trhu a/nebo problémů s kapitálem. Tento projekt skutečně vykazuje znaky, které Komise ve svých předcházejících rozhodnutích týkajících se veřejného financování projektů širokopásmých sítí (nabídkové řízení, otevřený přístup, atd.) hodnotila pozitivně. Vzhledem k tomu, že technické vlastnosti sítí FttH umožňují poskytování pokročilejších služeb, než jaké nabízejí tradiční měděné a kabelové sítě [2], lze tvrdit, že státní podpora by mohla být žádoucím prostředkem k urychlení zavádění inovací, a to i za cenu narušení předcházejících investic soukromého sektoru a odrazení od investic do budoucna.
Komise do současné doby schválila pouze případy, kdy samotný trh nepodpořil konkurenční nabídku širokopásmových služeb. Intervence v tomto případě směřuje do oblasti, kde maloobchodní širokopásmové služby (společnosti KPN a Essent) a v určitém rozsahu i velkoobchodní infrastruktura poskytující širokopásmové služby (společnost KPN) jsou již dostupné za ceny srovnatelné s jinými regiony. Významné překrývání síťového pokrytí a podmínek poskytování služeb společně s již existujícími sítěmi způsobuje vážné nebezpečí, že zásah státu v takové oblasti vytlačí stávající a budoucí investice účastníků trhu.
S ohledem na výše uvedené skutečnosti se Komise rozhodla podle čl. 88 odst. 2 Smlouvy o ES zahájit řízení o sporném opatření, protože není přesvědčená, že je opatření slučitelné se společným trhem podle čl. 87 odst. 3 písm. c) Smlouvy o ES.
Podle článku 14 nařízení Rady (ES) č. 659/1999 může být od příjemce požadováno vrácení všech protiprávních podpor.
ZNĚNÍ DOPISU
%quot%Met dit schrijven stelt de Commissie Nederland ervan in kennis dat zij, na onderzoek van de door uw autoriteiten verstrekte inlichtingen betreffende bovengenoemde steunmaatregel, heeft besloten de procedure van artikel 88, lid 2, van het EG-Verdrag in te leiden.
I. Procedure
1. Bij schrijven van 2 november 2004 (dat op 18 november 2004 geregistreerd werd onder nummer CP 212/2004) diende kabelexploitant Essent Kabelcom (hierna: Essent), een informele klacht in bij de Commissie. De klacht betreft overheidsfinanciering voor een glasvezelaansluitnetwerk (Fibre-to-the-Home, FTTH) in Appingedam, een stad in Noord-Nederland. Essent heeft intussen bevestigd dat de klacht als een formele klacht dient te worden beschouwd.
2. Essent, die de op een na grootste kabelexploitant van Nederland is en die ook een kabelnetwerk in Appingedam exploiteert, had de zaak in september 2004 al aanhangig gemaakt bij een Nederlandse rechtbank. De rechtbank heeft de gemeente op grond van artikel 88, lid 3, EG-Verdrag opgedragen het steunvoornemen aan te melden bij de Commissie en de verdere aanleg van het netwerk te staken.
3. Bij een schrijven dat op 3 februari 2005 werd geregistreerd, meldden de Nederlandse autoriteiten de maatregel bij de Commissie aan om redenen van rechtszekerheid, waarbij ze aanvoerden dat de maatregel geen steun behelsde. Op 31 maart 2005 verzocht de Commissie de Nederlandse autoriteiten om verdere informatie. Na een verlenging van de termijn antwoordden zij hierop bij brief van 4 augustus 2005, die op 16 augustus 2005 werd geregistreerd. De informatie in deze brief verschilt aanzienlijk van de informatie die bij de oorspronkelijke aanmelding werd verstrekt.
II. Uitvoerige beschrijving van de maatregel
Achtergrond
4. De gemeente Appingedam vindt dat de tussenkomst van de overheid nodig is om te voorzien in de algemene beschikbaarheid van geavanceerde breedbanddiensten voor ondernemingen en particulieren door uitrol van een glasvezelaansluitnetwerk (Fibre-to-the-Home, FTTH) in Appingedam te steunen. Volgens de gemeente bieden Essent en telecommunicatie-exploitant KPN in Appingedam weliswaar internettoegang maar geen geavanceerde breedbanddiensten. De gemeente heeft besloten financieel deel te nemen in het project nadat gebleken was dat de marktpartijen geen belangstelling hadden om hierin op marktvoorwaarden deel te nemen.
De componenten van het netwerk
5. De passieve laag van het glasvezelnetwerk (graafrechten, buizen, glasvezels, enz.) zal het eigendom worden van een openbare stichting (%quot%Stichting Glasvezelnet Appingedam%quot%, hierna: de stichting), op te richten door en onder toezicht van de gemeente. De investering in de passieve laag wordt op 4,9 miljoen EUR geschat. Aanvankelijk was niet voorzien dat de aanleg van de passieve laag openbaar zou worden aanbesteed. Er is evenwel besloten, zoals in de brief van 4 augustus 2005 wordt verklaard, om dit wel te doen.
6. De kosten van de actieve laag (telecommunicatieapparatuur, netwerkbeheer, enz.) worden op 1 tot 1,3 miljoen EUR geschat. De actieve componenten hebben een geschatte economische levensduur van 5 tot 8 jaar. De exploitant van de actieve laag zal alleen wholesale-diensten aanbieden aan service providers die breedbanddiensten aan de eindgebruikers (huishoudens en bedrijven) zullen verstrekken.
7. De autoriteiten verklaarden aanvankelijk dat de actieve laag eigendom zou worden van en gefinancierd zou worden door een entiteit (%quot%Stichting Damsternet%quot%, hierna: Damsternet) die door bepaalde particuliere investeerders zou worden opgericht. Niet alle particuliere partijen waren bekend. Volgens de autoriteiten hebben NKF (een kabelfabrikant), Nacap (de pijpleidingdivisie van een internationaal actieve bouwonderneming, genaamd Koop Holding) en Ericsson Telecommunications belangstelling getoond. In de brief van 4 augustus 2005 hebben de autoriteiten evenwel verklaard dat de gemeente het gebruiksrecht van het actieve netwerk uiteindelijk openbaar zou aanbesteden. In dit stadium is het bovendien niet duidelijk op basis van welke financiële voorwaarden het gebruiksrecht zou worden gegund. In de concept-gebruiksovereenkomst wordt bepaald dat de houder van het gebruiksrecht jaarlijks een gebruiksvergoeding aan de stichting zal betalen. De stichting zal echter %quot%maximaal een bedrag opeisen dat overeenkomt met 80 % van de in dat jaar gegenereerde cashflow%quot%. Indien deze cashflow negatief is, zal de stichting geen vergoeding opeisen. In een dergelijk geval zullen zij slechts een minimale betaling verlangen, zoals aangegeven in een bijlage bij de gebruiksovereenkomst. In de bijlage wordt evenwel nog niet bepaald welke betaling voorzien is.
III. Het standpunt van de Nederlandse autoriteiten
8. De Nederlandse autoriteiten stellen dat er geen sprake is van een steunmaatregel en voeren hiervoor verschillende argumenten aan.
9. Allereerst beroepen zij zich op een %quot%marktfalen%quot%, d.w.z. dat de markt niet de diensten verschaft die door de autoriteiten essentieel worden geacht voor de bevolking. Marktinvesteerders zijn niet bereid om in het project te investeren omdat het geen marktconform financieel rendement zou opleveren. Doordat de markt niet in het project investeert, ziet Appingedam zich genoodzaakt dit glasvezelnetwerk aan te leggen als een %quot%publieke infrastructuur%quot%. De Nederlandse autoriteiten voeren daarom aan dat de gemeente Appingedam enkel steun verleent voor de aanleg van een %quot%publieke infrastructuur%quot% die voor alle partijen openstaat op vergelijkbare voorwaarden.
10. In de tweede plaats betogen de autoriteiten dat er geen steun gemoeid is met dit project op de vier niveaus die daarbij kunnen worden onderscheiden. Er is geen sprake van een voordeel voor de stichting en zelfs wanneer dat het geval zou zijn, zou dat niet van invloed zijn op het handelsverkeer tussen de lidstaten. Er wordt ook geen steun verleend aan de exploitant van de actieve laag. De Commissie merkt op dat de autoriteiten evenwel geen argumenten aanvoeren om deze beweringen te staven. Voorts zijn de autoriteiten van mening dat er geen steun wordt verleend aan de dienstenaanbieders. De exploitant zou een marktconforme wholesale-prijs moeten aanrekenen aan de providers die retail-diensten aanbieden die zij reeds via bestaande infrastructuur aanboden. Indien de Commissie garanties van de gemeente zou verlangen dat de exploitant marktconforme prijzen aanrekent, zal de gemeente dit vastleggen in de overeenkomst tussen de stichting en de exploitant. Tenslotte betogen de autoriteiten dat, in tegenstelling tot de zaak ATLAS [3], het netwerk in Appingedam hoofdzakelijk zou worden gebruikt om diensten te verlenen aan huishoudens/particulieren die geen economische activiteiten verrichten. Voorzover er sprake is van steun aan ondernemingen in Appingedam, blijft deze onder de toegestane steunintensiteit die is vastgelegd in Verordening (EG) nr. 69/2001 (%quot%de minimis-steun%quot%) en bovendien valt deze onder de kaderregeling voor steun aan kleine en middelgrote ondernemingen (MKB).
11. De Nederlandse autoriteiten betogen dat indien de Commissie tot de conclusie komt dat de maatregel steun vormt, de maatregel verenigbaar is omdat deze zowel noodzakelijk als evenredig is. De maatregel is nodig omdat particuliere investeerders niet willen investeren in Appingedam, een perifeer gebied met een sociaal-economische achterstand. Voor zover er breedbanddiensten beschikbaar zijn, zijn de huidige prijzen ervan hoger dan in andere gebieden van Nederland. Aangezien alle exploitanten open toegang tot het netwerk zullen krijgen op gelijke voorwaarden, is de mededinging gewaarborgd en zal geen enkele exploitant een selectief voordeel genieten. De autoriteiten stellen ook dat de maatregel evenredig is. De stichting is niet betrokken bij de exploitatie van de actieve laag. De operator zal een niet-discriminerende, open toegang bieden en niet met dienstenaanbieders concurreren. De aanleg van het netwerk zal plaatsvinden op marktvoorwaarden.
IV. Beoordeling van de maatregel/steun
12. Op grond van het Verdrag en geconsolideerde rechtspraak is er sprake van staatssteun in de zin van artikel 87, lid 1, wanneer door overheidsbemoeienis of door met staatsmiddelen bekostigde maatregelen een voordeel wordt verleend aan de begunstigde, welke de mededinging vervalst of dreigt te vervalsen en het handelsverkeer tussen de lidstaten ongunstig dreigt te beïnvloeden.
Staatsmiddelen
13. De gemeente Appingedam zal ofwel een lening ofwel een garantie voor een lening verstrekken. Bijgevolg zijn de middelen voor de financiering van de passieve laag van dit netwerk afkomstig van de gemeente Appingedam. Deze middelen moeten daarom als staatsmiddelen worden beschouwd.
Economisch voordeel
14. De autoriteiten hebben verschillende argumenten aangevoerd als zou de maatregel geen steun behelzen, ofwel omdat deze geen voordeel meebrengt ofwel omdat deze niet van invloed is op het handelsverkeer tussen de lidstaten. Op deze argumenten zal hierna worden ingegaan.
15. Volgens de Nederlandse autoriteiten valt een dergelijke vorm van overheidsbemoeienis niet onder artikel 87, lid 1, EG-Verdrag, maar dient deze veeleer te worden gezien als een typische overheidstaak, aangezien algemene infrastructuur wordt aangelegd.
16. De Commissie is echter niet overtuigd dat dit project kan worden beschouwd als het verschaffen van een algemene infrastructuur. Overeenkomstig de bevindingen van de Commissie in de zaak ATLAS [4] bieden het passieve netwerk en de actieve componenten geen dienst aan eindgebruikers, maar voorzieningen voor bedrijven die breedbanddiensten aanbieden. Zoals uit de aanwezigheid van KPN en Essent in Appingedam blijkt, is het verschaffen van dit soort infrastructuur geen typische overheidstaak, maar een activiteit die gewoonlijk wordt verricht door marktpartijen die de uiteindelijke dienst aan huishoudens en bedrijven verstrekken. Het project overlapt daarmee tot op zekere hoogte marktinitiatieven of voorziet in de verstrekking van diensten die al beschikbaar zijn, hoewel de door de stichting aan te leggen infrastructuur graafwerkzaamheden en passieve elementen behelst. De Commissie is derhalve in dit stadium van mening dat het project in Appingedam onder de staatssteunregels valt en niet als algemene infrastructuur kan worden aangemerkt die tot de gewone verantwoordelijkheden van de staat jegens de bevolking behoort.
Voordeel voor de stichting
17. De stichting die eigenaar is van de passieve infrastructuur, is opgericht door de gemeente en staat onder haar toezicht. De stichting stelt de passieve laag ter beschikking van de exploitant. Dit kan als een economische activiteit worden beschouwd en de stichting kan derhalve worden aangemerkt als een onderneming in de zin van artikel 87, lid 1, EG-Verdrag. De passieve laag wordt door de gemeente gefinancierd zonder enige vergoeding van de stichting. Dit komt neer op een economisch voordeel voor de stichting in de zin van artikel 87, lid 1, EG-Verdrag.
Voordeel voor de exploitant
18. De bewering dat er geen steun wordt verleend aan de exploitant, wordt niet door de autoriteiten gestaafd.
19. De autoriteiten hebben bevestigd dat het gebruiksrecht openbaar zal worden aanbesteed. Indien dat gebeurt, kan de aanbesteding in principe het economische voordeel voor de winnende leverancier tot een minimum worden beperkt in de zin van artikel 87, lid 1, EG-Verdrag. Het valt evenwel te betwijfelen of de passieve laag op dezelfde voorwaarden zal worden aangelegd als bij een particuliere investering. Volgens de autoriteiten kon het project niet door particuliere investeerders worden uitgevoerd en waren banken evenmin bereid om geld te steken in dit project. De gemeente heeft verschillende banken gevraagd om dit project te financieren, maar met uitzondering van de Bank Nederlandse Gemeenten (BNG) hebben zij dit allemaal geweigerd. BNG is bereid de gemeente een lening te verstrekken omdat zij, aldus de gemeente, alleen de kredietwaardigheid van de begunstigde van de lening, in casu de gemeente, maar niet de aanleg van het FTTH-netwerk door de stichting of het project als zodanig heeft beoordeeld.
Voordeel voor internetaanbieders (ISP's) en andere aanbieders van elektronische communicatiediensten
20. Zelfs wanneer de toegang tot het optische netwerk via de exploitant op transparante en gelijke voorwaarden aan alle geïnteresseerde ISP's en andere exploitanten zal worden verleend, zal de tarifering van deze toegang waarschijnlijk ruim onder de onderliggende kosten liggen als gevolg van de overheidsbemoeienis en niet gebaseerd zijn op de markttarieven voor vergelijkbare wholesale-breedbanddiensten. De dienstenaanbieders zal daarom een voordeel worden verleend aangezien zij de kans krijgen om tot de markt voor snelle retail-breedbanddiensten toe te treden en bedrijfsactiviteiten te ontwikkelen tegen voorwaarden die anders niet op de markt kunnen worden verkregen.
Voordeel voor de eindgebruikers
21. Het voorgaande suggereert dat het voordeel dat aan de exploitant, dienstenaanbieders en andere aanbieders van telecommunicatiediensten wordt verleend, zich ook zou kunnen vertalen in een voordeel voor de huishoudens en ondernemingen in Appingedam. Particuliere gebruikers vallen niet onder de staatssteunregels. Echter ondernemingen in het beoogde gebied zouden wellicht kunnen profiteren van een dienstverlening die verder reikt en lager geprijsd is dan wat op louter commerciële basis zou worden aangeboden gezien de huidige aanbiedingen voor huurlijnen en satellietverbindingen. Bovendien zouden zij een voordeel kunnen genieten in vergelijking met bedrijven in andere regio's van Nederland. De autoriteiten hebben bij herhaling aangevoerd dat, indien er sprake is van steun voor ondernemingen in Appingedam, het steunniveau onder de toegestane steunintensiteit ligt, zoals bepaald bij Verordening (EG) nr. 69/2001 (%quot%de minimis-steun%quot%), en dat de maatregel bovendien onder de kaderregeling inzake overheidssteun voor kleine en middelgrote ondernemingen (KMO's) valt. De Commissie erkent dat het voordeel voor elk van de zakelijke eindgebruikers onder de drempel voor de minimis-steun zou kunnen liggen. Er kan in dit stadium echter niet worden uitgesloten dat de steun wel de in deze verordening vastgelegde plafonds overschrijdt.
Concurrentievervalsing
22. Door deze tussenkomst van de overheid worden de bestaande marktvoorwaarden in Appingedam gewijzigd doordat de gesubsidieerde toegang van de exploitant tot de wholesale-markt voor snelle breedbanddiensten alsmede de toegang van dienstenaanbieders tot de downstream-markten van onder andere retail-breedband- en retail-telecommunicatiediensten mogelijk wordt gemaakt. De bestaande exploitanten, Essent en KPN, hebben bij hun beslissingen inzake infrastructuurinvesteringen en -onderhoud, hun berekeningen gebaseerd op de veronderstelling dat andere exploitanten de kosten van nieuwe infrastructuur zouden moeten dragen of een marktprijs zouden moeten betalen voor de toegang tot wholesale-diensten, hetgeen niet langer het geval lijkt te zijn als er overheidssteun wordt verleend. Het feit dat er nieuwe infrastructuur beschikbaar komt tegen voorwaarden die op het eerste gezicht niet marktconform zijn, heeft tot gevolg dat de concurrentie wordt vervalst, ook op de downstream-markten van retail-breedband- en andere retail-elektronische communicatiediensten.
Gevolgen voor het handelsverkeer
23. Voor zover de overheidsmaatregelen gevolgen kunnen hebben voor telecommunicatiebedrijven en dienstenaanbieders in andere lidstaten, zijn deze van invloed op het handelsverkeer. De telecommunicatiemarkt staat steeds meer open voor concurrentie tussen exploitanten en dienstenaanbieders, die zich over het algemeen bezighouden met activiteiten waarvoor handelsverkeer bestaat tussen de lidstaten.
Conclusie
24. In het licht van het voorgaande is de Commissie van mening dat het met staatsmiddelen gefinancierde project een economisch voordeel verleent aan de stichting, de exploitant en de dienstenaanbieders, hetgeen zich tenminste ten dele zou kunnen vertalen in een economisch voordeel voor ondernemingen in Appingedam. Voorts is het project concurrentievervalsend en van invloed op het handelsverkeer tussen de lidstaten.
V. Beoordeling van de steunmaatregel: verenigbaarheid
25. Na de vaststelling dat er sprake is van staatssteun in de zin van artikel 87, lid 1, van het EG-Verdrag, dient te worden nagegaan of de maatregel verenigbaar met de gemeenschappelijke markt kan worden geacht.
26. Wanneer staatsmiddelen enkel worden verleend ter compensatie van de verstrekking van een dienst van algemeen economisch belang (hierna: DAEB), dan hoeft hiermee geen staatssteun te zijn gemoeid. Het Hof van Justitie heeft te kennen gegeven dat de compensatie van kosten die voortvloeien uit openbare dienstverplichtingen, niet onder de werkingssfeer van artikel 87, lid 1, van het Verdrag vallen indien aan een aantal voorwaarden is voldaan. Deze voorwaarden worden beschreven in het Altmark-arrest van 24 juli 2003 [5]. De autoriteiten hebben zich evenwel niet beroepen op de voorwaarden die zijn vastgelegd in het Altmark-arrest en hebben evenmin het bestaan van een DAEB aangevoerd, zelfs niet impliciet. Er zijn geen aanwijzingen dat de overheidsmaatregel moet worden beschouwd als compensatie voor de diensten die door de begunstigde ondernemingen worden verstrekt. Daarom heeft de Commissie in dit stadium de aangemelde maatregel niet bezien tegen deze achtergrond of getoetst aan het bepaalde in artikel 86, lid 2, van het EG-Verdrag.
27. De Commissie merkt op dat met het voorgenomen project wordt beoogd de ruime beschikbaarheid en het ruime gebruik van snelle breedbanddiensten te verzekeren tegen voorwaarden die meer overeenkomen met minder afgelegen gebieden die dichter bevolkt zijn en relatief meer bedrijven tellen. Voorts wordt erkend dat de bestaande kaderregelingen en richtsnoeren niet kunnen worden toegepast voor de beoordeling van steunmaatregelen die dit specifiek tot doel hebben. De Commissie is derhalve van mening dat de toetsing van de verenigbaarheid van de maatregel met de gemeenschappelijke markt rechtstreeks op artikel 87, lid 3, onder c), van het EG-Verdrag dient te worden gebaseerd [6].
28. In artikel 87, lid 3, onder c), EG-Verdrag wordt bepaald dat:
%quot%steunmaatregelen om de ontwikkeling van bepaalde vormen van economische bedrijvigheid of van bepaalde regionale economieën te vergemakkelijken, mits de voorwaarden waaronder het handelsverkeer plaatsvindt daardoor niet zodanig worden veranderd dat het gemeenschappelijke belang wordt geschaad, als verenigbaar met de gemeenschappelijke markt kunnen worden beschouwd%quot%.
29. In het kader van een toetsing aan artikel 87, lid 3, onder c), van het EG-Verdrag houdt dit in dat de overheidsmaatregel noodzakelijk moet zijn en in verhouding dient te staan tot het beoogde doel van algemeen belang, d.w.z. de correctie van een gebrekkige marktwerking.
Noodzakelijkheid
30. De toegang tot een breedbandnetwerk is een voorziening die door zijn aard een positieve invloed kan hebben op de productiviteit en de groei van een groot aantal sectoren en activiteiten [7]. Er zijn aanwijzingen dat een grotere beschikbaarheid van breedbandnetwerken ten goede kan komen aan de regionale economische ontwikkeling en de schepping en het behoud van werkgelegenheid, alsook verbeterde gezondheids- en onderwijsvoorzieningen [8].
31. De autoriteiten stellen dat de maatregel gericht is tegen een gebrekkige marktwerking: Appingedam is een achterstandsgebied waar de netwerkeigenaren Essent en KPN niet hun netwerken willen upgraden noch toegang willen verlenen tot hun core-netwerken of %quot%dark fibre%quot% aan providers die FTTH willen aanbieden. De autoriteiten hebben ook verklaard dat Essent en KPN pas na de aankondiging van de gemeente dat zij haar eigen FTTH-initiatief zou lanceren, hun netwerken hebben geüpgraded teneinde breedbanddiensten aan te bieden.
32. Het is evenwel de vraag of er bij de situatie in Appingedam wel sprake is van een %quot%gebrekkige marktwerking%quot%. In de eerste plaats voorziet de markt, aldus de autoriteiten, niet in de FTTH-infrastructuur omdat het verwachte rendement op de investering onvoldoende was om een investering tegen marktvoorwaarden te rechtvaardigen. Dit kan worden verklaard door een lage vraag naar breedbanddiensten alsook de hoge kapitaaluitgaven voor de aanleg van de infrastructuur.
33. In de tweede plaats is, aldus de Commissie, de toegang tot een breedbandnetwerk al beschikbaar in Appingedam hoewel de diensten die thans worden verstrekt, niet geheel vergelijkbaar zijn met de diensten die met het geplande netwerk zouden kunnen worden aangeboden. KPN en Essent bieden allebei retail-breedbanddiensten aan tot 8Mbit/s en KPN biedt tot op zekere hoogte ook wholesale-toegang tot infrastructuur en diensten. Bijgevolg is er een aanzienlijke overlapping van netwerkdekking en dienstverlening, die tot de beste in de Europese Unie behoren, en daarom valt het te betwijfelen of er sprake is van een %quot%marktfalen%quot%, die met deze maatregel kan worden verholpen.
Evenredigheid
34. Om te bepalen of de maatregel verenigbaar is met de gemeenschappelijke markt, dient ook de evenredigheid van de maatregel te worden onderzocht. De maatregel dient in verhouding te staan tot het beoogde doel en mag de concurrentie niet zo zeer vervalsen dat het gemeenschappelijke belang wordt geschaad.
35. Er dient te worden erkend dat de technische kenmerken van bijvoorbeeld glasvezelaansluitnetwerken verschillen van de bestaande kabel- en telecommunicatienetwerken in Appingedam. Er kan worden aangevoerd dat de nieuwe generatie netwerken niet te vergelijken valt met de bestaande netwerken omdat zij andere en veel geavanceerdere diensten mogelijk maken dan de bestaande netwerken. Volgens degenen die zich hierop beroepen kan overheidssteun voor de volgende generatie van openbaar toegankelijke, lokale aansluitnetwerken een positief effect hebben op de economische ontwikkeling vanwege de positieve externe effecten die deze netwerken zullen hebben op innovatie en groei. Bovendien hebben de bestaande exploitanten van elektronische communicatienetwerken (nog) niet in deze infrastructuur geïnvesteerd vanwege de hoge kapitaaluitgaven en omdat hun bestaande investeringen daardoor niet meer van nut zouden zijn. Wanneer deze redenering wordt doorgetrokken, zou staatssteun voor de nieuwe generatie netwerken een gewenst middel kunnen zijn om het tempo van innovatie en economische ontwikkeling te versnellen, zelfs tegen de prijs dat in het verleden gedane investeringen mogelijk worden ondermijnd en toekomstige investeringen ontmoedigd.
36. In dit stadium valt evenwel moeilijk te bezien welke toepassingen of diensten aan particulieren en bedrijven kunnen worden aangeboden die niet met behulp van breedbanddiensten via de bestaande netwerken kunnen worden verschaft. Dit betekent dat er sprake is van een hoge substitueerbaarheid tussen enerzijds de retail en wholesale-diensten die via het geplande FTTH-netwerk worden verstrekt en anderzijds de diensten die via de bestaande netwerken worden verstrekt, waardoor de maatregel de mededinging in de nabije toekomst ernstig zou kunnen vervalsen. Dit geldt des te meer in het licht van een aantal geplande ontwikkelingen. KPN heeft aangekondigd dat zij de capaciteit van haar dienstverlening zal verhogen en Essent onderzoekt de mogelijkheid om de superbreedbandverbinding ETTH (Ethernet to the home) via haar bestaande netwerken aan te bieden, waardoor de capaciteit van haar netwerk aanzienlijk wordt vergroot. De maatregel die door de autoriteiten wordt voorzien, houdt daarom een ernstig risico in van verdringing van bestaande en toekomstige investeringen door marktpartijen als gevolg van de overheidssteun. Onder de gegeven omstandigheden is het daarom de vraag of de geplande maatregel en het gebruik als zodanig van het steuninstrument als evenredig kunnen worden beschouwd.
Conclusie
37. Op grond van het voorgaande en de informatie die in dit stadium beschikbaar is, betwijfelt de Commissie of de betwiste maatregel verenigbaar is met de gemeenschappelijke markt in overeenstemming met artikel 87, lid 3, onder c), van het EG-Verdrag.
VI. Besluit
38. In het licht van het voorgaande heeft de Commissie besloten de procedure van artikel 88, lid 2, van het EG-Verdrag in te leiden ten aanzien van de betwiste maatregel omdat zij betwijfelt of deze verenigbaar is met de gemeenschappelijke markt in overeenstemming met artikel 87, lid 3, onder c), van het EG-Verdrag.
Gelet op de bovenstaande overwegingen verzoekt de Commissie Nederland in het kader van de procedure van artikel 88, lid 2, van het EG-Verdrag binnen een maand vanaf de datum van ontvangst van dit schrijven zijn opmerkingen te maken en alle dienstige inlichtingen te verstrekken voor de beoordeling van de steunmaatregel. Zij verzoekt uw autoriteiten onverwijld een afschrift van deze brief aan de potentiële begunstigden van de steunmaatregel te doen toekomen.
De Commissie wijst Nederland op de schorsende werking van artikel 88, lid 3, van het EG-Verdrag. Zij verwijst naar artikel 14 van Verordening (EG) nr. 659/1999, volgens hetwelk elke onrechtmatige steun van de begunstigden kan worden teruggevorderd.
Voorts deelt de Commissie Nederland mee, dat zij de belanghebbenden door de bekendmaking van dit schrijven en van een samenvatting ervan in het Publicatieblad van de Europese Unie in kennis zal stellen. Tevens zal zij de belanghebbenden in de lidstaten van de EVA die partij zijn bij de EER-Overeenkomst door de bekendmaking van een mededeling in het EER-supplement van het Publicatieblad in kennis stellen, alsmede de Toezichthoudende Autoriteit van de EVA door haar een afschrift van dit schrijven toe te zenden. Alle bovengenoemde belanghebbenden zal worden verzocht hun opmerkingen te maken binnen een maand vanaf de datum van deze bekendmaking.%quot%
[1] Na základě žádosti společnosti Essent nařídil okresní soud v Groningenu podle čl. 88 odst. 3 Smlouvy o ES obci, aby oznámila své záměry Komisi.
[2] Někteří tvrdí, že sítě nové generace nelze se stávajícími měděnými či kabelovými sítěmi srovnávat a zásah státu ve prospěch otevřených místních přístupových sítí nové generace může mít pozitivní dopad na hospodářský vývoj, a to díky pozitivním externalitám v inovaci a růstu, které tyto sítě vyvolají. Stávající provozovatelé sítí elektronických komunikací do těchto infrastruktur (zatím) neinvestují z důvodu vysokých kapitálových nákladů a protože by jejich stávající investice zastaraly (střet zájmů).
[3] Zie beschikking van de Commissie van 9 september 2004 in zaak N 213/03: steunmaatregel N 213/2003 — ATLAS-project in het Verenigd Koninkrijk; regeling breedbandinfrastructuur voor bedrijventerreinen (Corrigendum).
[4] Zie 3.
[5] Arrest van het Hof van Justitie van 24 juli 2003, in zaak C-280/00, Altmark Trans, Jurispr. 2003, blz. I-7747 .
[6] Zie de beschikkingen van de Commissie in de zaken N 213/03, %quot%ATLAS-project%quot%, en bijv. N 126/04 %quot%Breedbanddiensten voor KMO's in Lincolnshire%quot% en N 307/04, %quot%Breedbanddiensten in Schotland — afgelegen en plattelandsgebieden%quot%.
[7] Zie bijvoorbeeld: Lehr, Osorio, Gillet en Sirbu: %quot%Measuring Broadband's Economic Impact%quot%, 2005.
[8] OESO %quot%Broadband Driving Growth: Policy Responses%quot%, oktober 2003; Orazem, Peter, University of Kansas Business School, %quot%The Impact of High-Speed Internet Access on Local Economic Growth%quot%, augustus 2005.
--------------------------------------------------
Oznámení vlády Malty ze dne 21. ledna 2005 ke směrnici Evropského parlamentu a Rady 94/22/ES ze dne 30. května 1994 o podmínkách udělování a užívání povolení k vyhledávání, průzkumu a těžbě uhlovodíků [1]
(2005/C 62/06)
(Text s významem pro EHP)
Podle čl. 3 odst. 3 směrnice Evropského parlamentu a Rady 94/22/ES ze dne 30. května 1994 o podmínkách udělování a užívání povolení k vyhledávání, průzkumu a těžbě uhlovodíků oznamuje Ministerstvo zdrojů a infrastruktury Republiky Malta (Ministry for Resources and Infrastructure of the Republic of Malta), že pro následující oblasti (nebo jejich části) v maltských vodách může být uděleno stálé povolení na základě licence k průzkumu nebo licence k průzkumu a těžbě:
i) Oblast 1
ii) Oblast 3 (s výjimkou níže uvedených bloků)
iii) Oblast 4 (s výjimkou níže uvedeného bloku)
iv) Oblast 6
Následující oblasti/bloky jsou již předmětem povolení uděleného před 1. květnem 2004 a do dalšího oznámení nejsou k dispozici.
i) Oblast 2
ii) Blok 4 a blok 5 oblasti 3
iii) Blok 3 oblasti 4
iv) Oblast 5
v) Oblast 7
Žadatelé musí poskytnout informace požadované v tiskopise zveřejněném
Správní komise pro sociální zabezpečení migrujících pracovníků
(2005/C 232/03)
Roční průměrné náklady nepřihlížejí ke snížení o 20 % podle čl. 94 odst. 2 a čl. 95 odst. 2 nařízení Rady (EHS) č. 574/72.
Čisté měsíční průměrné náklady o 20 % sníženy byly.
PRŮMĚRNÉ NÁKLADY PRO VĚCNÉ DÁVKY – 2001 [1]
I. Použití článku 94 nařízení Rady (EHS) č. 574/72
Částky, které mají být nahrazeny s ohledem na věcné dávky poskytnuté v roce 2001 rodinným příslušníkům uvedeným v čl. 19 odst. 2 nařízení Rady (EHS) č. 1408/71, se stanoví na základě těchto průměrných nákladů:
| Roční | Čisté měsíční |
Irsko | EUR 2649,76 | EUR 176,65 |
II. Použití článku 95 nařízení Rady (EHS) č. 574/72
Částky, které mají být nahrazeny s ohledem na věcné dávky poskytnuté v roce 2001 podle článků 28 a 28a nařízení Rady (EHS) č. 1408/71, se stanoví na základě těchto průměrných nákladů:
| Roční | Čisté měsíční |
Irsko | | |
—na rodinu | EUR 6149,54 | EUR 409,97 |
—na osobu | EUR 4978,20 | EUR 331,88 |
PRŮMĚRNÉ NÁKLADY PRO VĚCNÉ DÁVKY – 2002 [2]
I. Použití článku 94 nařízení Rady (EHS) č. 574/72
Částky, které mají být nahrazeny s ohledem na věcné dávky poskytnuté v roce 2002 rodinným příslušníkům uvedeným v čl. 19 odst. 2 nařízení Rady (EHS) č. 1408/71, se stanoví na základě těchto průměrných nákladů:
| Roční | Čisté měsíční |
Spojené království | GBP 1554,78 | GBP 103,65 |
Itálie | EUR 1898,61 | EUR 126,57 |
Německo | | |
—na osobu | EUR 1023,93 | EUR 68,26 |
II. Použití článku 95 nařízení Rady (EHS) č. 574/72
Částky, které mají být nahrazeny s ohledem na věcné dávky poskytnuté v roce 2002 podle článků 28 a 28a nařízení Rady (EHS) č. 1408/71, se stanoví na základě těchto průměrných nákladů (od roku 2002 pouze na osobu):
| Roční | Čisté měsíční |
Spojené království | GBP 2379,72 | GBP 158,65 |
Itálie | EUR 2240,74 | EUR 149,38 |
Německo | EUR 4084,27 | EUR 272,28 |
PRŮMĚRNÉ NÁKLADY PRO VĚCNÉ DÁVKY – 2003 [3]
I. Použití článku 94 nařízení Rady (EHS) č. 574/72
Částky, které mají být nahrazeny s ohledem na věcné dávky poskytnuté v roce 2003 rodinným příslušníkům uvedeným v čl. 19 odst. 2 nařízení Rady (EHS) č. 1408/71, se stanoví na základě těchto průměrných nákladů:
| Roční | Čisté měsíční |
Nizozemsko
—pojištěné osoby a důchodci do 65 let | EUR 1651,65 | EUR 110,11 |
Německo
—na osobu | EUR 1043,67 | EUR 69,58 |
Francie
—na rodinu | EUR 1792,50 | EUR 119,50 |
II. Použití článku 95 nařízení Rady (EHS) č. 574/72
Částky, které mají být nahrazeny s ohledem na věcné dávky poskytnuté v roce 2003 podle článků 28 a 28a nařízení Rady (EHS) č. 1408/71, se stanoví na základě těchto průměrných nákladů (od roku 2002 pouze na osobu):
| Roční | Čisté měsíční |
Nizozemsko | | |
—důchodci a jejich rodinní příslušníci ve věku nejméně 65 let | EUR 8600,13 | EUR 573,34 |
Německo | EUR 4262,70 | EUR 284,18 |
Francie | EUR 4349,29 | EUR 289,95 |
PRŮMĚRNÉ NÁKLADY PRO VĚCNÉ DÁVKY – 2004
I. Použití článku 94 nařízení Rady (EHS) č. 574/72
Částky, které mají být nahrazeny s ohledem na věcné dávky poskytnuté v roce 2004 rodinným příslušníkům uvedeným v čl. 19 odst. 2 nařízení Rady (EHS) č. 1408/71, se stanoví na základě těchto průměrných nákladů:
| Roční | Čisté měsíční |
Lotyšsko | LVL 132,42 | LVL 8,83 |
II. Použití článku 95 nařízení Rady (EHS) č. 574/72
Částky, které mají být nahrazeny s ohledem na věcné dávky poskytnuté v roce 2004 podle článků 28 a 28a nařízení Rady (EHS) č. 1408/71, se stanoví na základě těchto průměrných nákladů (od roku 2002 pouze na osobu):
| Roční | Čisté měsíční |
Lotyšsko | LVL 141,60 | LVL 9,44 |
[1] Průměrné náklady v roce 2001:
- Španělsko a Rakousko (Úř. věst. C 3, 8.1.2003).
- Švédsko (Úř. věst. C 163, 12.7.2003).
- Belgie, Německo, Řecko, Francie, Lucembursko, Nizozemsko a Portugalsko (Úř. věst. C 37, 11.2.2004).
- Norsko (Úř. věst. C 27, 3.2.2005).
[2] Průměrné náklady v roce 2002:
- Lucembursko a Rakousko (Úř. věst. C 37, 11.2.2004).
- Belgie, Francie, Portugalsko, Švédsko(Úř. věst. C 27, 3.2.2005, s. 4).
[3] Průměrné náklady v roce 2003:
- Rakousko, Španělsko a Švýcarsko(Úř. věst. C 27, 3.2.2005, s. 4).
--------------------------------------------------
Společný postoj (ES) č. 9/2006
přijatý Radou dne 9. března 2006
s ohledem na přijetí nařízení Evropského parlamentu a Rady (ES) č. …/2006 ze dne … 2006, kterým se mění nařízení Rady (EHS) č. 3922/91 o harmonizaci technických požadavků a správních postupů v oblasti civilního letectví
(2006/C 179 E/01)
(Text s významem pro EHP)
EVROPSKÝ PARLAMENT A RADA EVROPSKÉ UNIE,
s ohledem na Smlouvu o založení Evropského společenství, a zejména na čl. 80 odst. 2 této smlouvy,
s ohledem na návrh Komise,
s ohledem na stanovisko Evropského hospodářského a sociálního výboru [1],
po konzultaci s Výborem regionů,
v souladu s postupem stanoveným v článku 251 Smlouvy [2],
vzhledem k těmto důvodům:
(1) Nařízení (EHS) č. 3922/91 [3] stanovilo společné bezpečnostní standardy uvedené v příloze II zmíněného nařízení, zejména s ohledem na konstrukci, výrobu, provoz a údržbu letadel, jakož i na osoby a organizace zapojené do těchto úkolů. Tyto harmonizované bezpečnostní požadavky se vztahovaly na veškerá letadla provozovaná provozovateli Společenství bez ohledu na to, zda jsou tato letadla zapsána v rejstříku členského státu nebo třetí země.
(2) Podle čl. 4 odst. 1 uvedeného nařízení je pro oblasti neuvedené v příloze II zmíněného nařízení nutno přijmout společné technické požadavky a správní postupy na základě čl. 80 odst. 2 Smlouvy.
(3) Článek 9 nařízení Rady (EHS) č. 2407/92 ze dne 23. července 1992 o vydávání licencí leteckým dopravcům [4] stanoví, že vydání a platnost provozní licence neustále závisí na vlastnictví platného osvědčení leteckého provozovatele, které stanoví činnosti pokryté provozní licencí a je v souladu s požadavky, které mají být stanoveny v budoucím nařízení. Nyní je vhodné tyto požadavky stanovit.
(4) Sdružené letecké úřady (JAA) přijaly soubor harmonizovaných předpisů pro obchodní leteckou dopravu s názvem Společné letecké předpisy – obchodní letecká doprava (letouny) (JAR-OPS 1), ve znění pozdějších předpisů. Tyto předpisy (novela (amendment) 8 ze dne 1. ledna 2005) stanoví minimální úroveň bezpečnostních požadavků, a představují proto dobrý základ pro právní předpisy Společenství týkající se leteckého provozu. JAR-OPS bylo třeba změnit s ohledem na nutnost uvést je do souladu s právními předpisy a politikami Společenství, přičemž bylo třeba vzít v úvahu četné důsledky v hospodářské i sociální oblasti. Uvedený nový text nelze zavést do práva Společenství pouze odkazem na JAR-OPS 1v nařízení (EHS) č. 3922/91. Proto by se ke zmíněnému nařízení měla připojit nová příloha obsahující společná pravidla.
(5) Provozovatelé letecké dopravy by měli mít možnost pružně řešit nepředvídané naléhavé provozní okolnosti či časově omezené provozní potřeby nebo možnost prokázat, že mohou dosáhnout rovnocenné úrovně bezpečnosti jinak než uplatněním společných pravidel stanovených v příloze (dále jen "příloha III"). Členské státy by proto měly být zmocněny udělovat výjimky nebo zavést odchylky, pokud jde o společné technické požadavky a správní postupy. Jelikož tyto výjimky a odchylky by v určitých případech mohly podrývat společné bezpečnostní standardy nebo narušit trh, měla by se jednoznačně vymezit jejich oblast působnosti a jejich udělování by mělo podléhat vhodné kontrole Společenství. V tomto ohledu by měla být Komise zmocněna k přijímání bezpečnostních opatření.
(6) V přesně stanovených případech by členské státy měly mít možnost přijmout nebo zachovat vnitrostátní předpisy o omezení doby letové služby a služby, jakož i požadavky na dobu odpočinku, pokud jsou dodrženy obecně stanovené postupy a dokud nebudou na základě vědeckých poznatků a osvědčených postupů stanovena pravidla Společenství.
(7) Ustanovení nařízení (EHS) č. 3922/91 týkající se postupu ve výboru by měla být upravena s ohledem na rozhodnutí Rady 1999/468/ES ze dne 28. června 1999 o postupech pro výkon prováděcích pravomocí svěřených Komisí [5].
(8) Ustanovení nařízení (EHS) č. 3922/91 týkající se oblasti působnosti by měla být upravena s ohledem na nařízení Evropského parlamentu a Rady (ES) č. 1592/2002 ze dne 15. července 2002 o společných pravidlech v oblasti civilního letectví a o zřízení Evropské agentury pro bezpečnost letectví [6], jakož i na prováděcí pravidla stanovená nařízením Komise (ES) č. 1702/2003 ze dne 24. září 2003, kterým se stanoví prováděcí pravidla pro certifikaci letové způsobilosti letadel a souvisejících výrobků, letadlových částí a zařízení a certifikaci ochrany životního prostředí, jakož i pro certifikaci projekčních a výrobních organizací [7], a nařízení Komise (ES) č. 2042/2003 ze dne 20. listopadu 2003 o zachování letové způsobilosti letadel a leteckých výrobků, letadlových částí a zařízení a schvalování organizací a personálu zapojených do těchto úkolů [8].
(9) Toto nařízení, zejména ustanovení o omezení doby letové služby a služby a požadavcích na dobu odpočinku uvedená v příloze III hlavě Q, berou v úvahu omezení a minimální požadavky stanovené ve směrnici 2000/79/ES [9]. Omezení stanovená v uvedené směrnici by měla být u mobilních pracovníků v civilním letectví vždy dodržována. Ustanovení přílohy III hlavy Q a jiná ustanovení přijatá podle tohoto nařízení by neměla být v žádném případě obecnější, a tím poskytovat uvedeným pracovníkům menší ochranu.
(10) Členské státy by měly mít i nadále možnost uplatňovat vnitrostátní právní předpisy o omezení doby letové služby a služby a požadavcích na dobu odpočinku pro členy posádky, pokud tato omezení stanovená ve vnitrostátních právních předpisech jsou nižší než maximální mezní hodnoty a vyšší než minimální hodnoty stanovené v příloze III hlavě Q.
(11) Členské státy by měly mít i nadále možnost uplatňovat vnitrostátní právní předpisy o omezení doby letové služby a služby a požadavcích na dobu odpočinku pro členy posádky v oblastech, které v současné době nejsou zahrnuty v příloze III hlavě Q, např. maximální denní doba letové služby při jednopilotním provozu a provozu letecké záchranné služby, ustanovení o zkrácení doby letové služby nebo prodloužení dob odpočinku při přeletu více časových pásem.
(12) Vědecké a zdravotní hodnocení ustanovení o omezení doby letové služby a služby a požadavcích na dobu odpočinku a případně ustanovení o palubních průvodčích by mělo být učiněno do tří let po vstupu tohoto nařízení v platnost.
(13) Tímto nařízením by nemělo být dotčeno uplatňování ustanovení o inspekcích podle Chicagské úmluvy o mezinárodním civilním letectví z roku 1944 a směrnice Evropského parlamentu a Rady (ES) 2004/36/ES ze dne 21. dubna 2004 o bezpečnosti letadel třetích zemí, která používají letiště Společenství [10].
(14) Dne 2. prosince 1987 se v Londýně dohodly Španělské království a Spojené království ve společném prohlášení ministrů zahraničních věcí na větší spolupráci při používání letiště v Gibraltaru. Tato ujednání však dosud nevstoupila v platnost.
(15) Nařízení (EHS) č. 3922/91 by proto mělo být odpovídajícím způsobem změněno,
PŘIJALY TOTO NAŘÍZENÍ:
Článek 1
Nařízení (EHS) č. 3922/91 se mění takto:
1. Poslední bod odůvodnění se nahrazuje tímto:
"Opatření nezbytná k provedení tohoto nařízení by měla být přijata podle rozhodnutí Rady 1999/468/ES ze dne 28. června 1999 o postupech pro výkon prováděcích pravomocí svěřených Komisi [11].
2. Článek 1 se mění takto:
a) odstavec 1 se nahrazuje tímto:
"1. Toto nařízení se týká harmonizace technických požadavků a správních postupů v oblasti bezpečnosti civilního letectví týkajících se provozu a údržby letadel a osob a organizací zapojených do těchto úkolů.";
b) doplňují se tyto odstavce:
"3. Má se za to, že použitím tohoto nařízení pro letiště Gibraltar nejsou dotčeny právní postoje Španělského království a Spojeného království ve sporu o svrchovanost nad územím, kde se letiště nachází.
4. Použitelnost tohoto nařízení pro letiště Gibraltar se pozastavuje, dokud nebude zaveden režim stanovený ve společném prohlášení ministrů zahraničních věcí Španělského království a Spojeného království ze dne 2. prosince 1987. Vlády Španělska a Spojeného království budou Radu o tomto datu informovat."
3. V článku 2 se doplňuje tato definice:
"i) "úřadem" v příloze III rozumí příslušný úřad, který vydal osvědčení leteckého provozovatele (AOC)."
4. Článek 3 se nahrazuje tímto:
"Článek 3
1. Aniž je dotčen článek 11, odpovídají společné technické požadavky a správní postupy používané ve Společenství v oblasti obchodní letecké dopravy požadavkům a postupům uvedeným v příloze III.
2. Odkazy na přílohu III hlava M nebo některá její ustanovení platí za odkazy na část M nařízení Komise (ES) č. 2042/2003 ze dne 20. listopadu 2003 o zachování letové způsobilosti letadel a leteckých výrobků, letadlových částí a zařízení a schvalování organizací a personálu zapojených do těchto úkolů [12] nebo její příslušná ustanovení.
5. Ustanovení čl. 4 odst. 1 se nahrazuje tímto:
"1. Pokud jde o oblasti neuvedené v příloze III, společné technické požadavky a správní postupy budou přijaty na základě čl. 80 odst. 2 Smlouvy. Komise v případě potřeby co nejdříve předloží vhodné návrhy v těchto oblastech."
6. Článek 6 se nahrazuje tímto:
"Článek 6
Letadla provozovaná na základě oprávnění vydaného členským státem v souladu se společnými technickými požadavky a správními postupy lze provozovat za stejných podmínek v jiných členských státech bez dalších technických požadavků nebo hodnocení ze strany těchto členských států."
7. Článek 7 se nahrazuje tímto:
"Článek 7
Členské státy uznávají osvědčení vydaná na základě tohoto nařízení jiným členským státem nebo subjektem jednajícím jeho jménem subjektům nebo osobám v jeho působnosti, které se týkají údržby výrobků a provozu letadel."
8. Článek 8 se nahrazuje tímto:
"Článek 8
1. Ustanovení článků 3 až 7 nesmějí bránit členským státům, aby bezprostředně reagovaly na bezpečnostní problémy týkající se určitého výrobku, osoby nebo organizace, na které se vztahuje toto nařízení.
Je-li bezpečnostní problém důsledkem nedostatečné úrovně bezpečnosti stanovené společnými technickými požadavky a správními postupy nebo nedostatků těchto požadavků a postupů, oznámí členský stát neprodleně Komisi a ostatním členským státům přijatá opatření a důvody k jejich přijetí.
V souladu s postupem stanoveným v čl. 12 odst. 2 Komise rozhodne, zda nedostatečná úroveň bezpečnosti nebo nedostatky společných technických požadavků a správních postupů odůvodňují další uplatňování opatření přijatých podle prvního pododstavce tohoto odstavce. V tomto případě učiní Komise rovněž nutné kroky ke změně dotčených společných technických požadavků a správních postupů v souladu s článkem 4 nebo článkem 11. Zjistí-li se, že opatření členského států nejsou odůvodněná, členský stát dotyčná opatření zruší.
2. V případě nepředvídaných naléhavých provozních okolností nebo časově omezených provozních potřeb může členský stát udělit výjimky z technických požadavků a správních postupů stanovených v tomto nařízení.
Komisi a ostatním členským státům jsou udělené výjimky oznámeny, jsou-li uděleny opakovaně nebo na dobu delší než dva měsíce.
Jsou-li Komise a ostatní členské státy informovány o výjimkách, které udělil některý členský stát podle druhého pododstavce, přezkoumá Komise, zda jsou tyto výjimky v souladu s bezpečnostními cíli tohoto nařízení nebo jinými právními předpisy Společenství.
Zjistí-li Komise, že udělené výjimky nejsou v souladu s bezpečnostními cíli tohoto nařízení nebo jinými právními předpisy Společenství, rozhodne o bezpečnostních opatřeních v souladu s postupem stanoveným v článku 12a.
V tomto případě dotčený členský stát výjimku zruší.
3. Lze-li úrovně bezpečnosti rovnocenné úrovni, které je dosaženo uplatněním společných technických požadavků a správních postupů stanovených v příloze III, dosáhnout jiným způsobem, mohou členské státy bez diskriminace z důvodu státní příslušnosti žadatelů a s ohledem na nutnost nenarušit hospodářskou soutěž udělit schválení odchylně od těchto ustanovení.
V těchto případech dotčený členský stát oznámí Komisi svůj úmysl udělit toto schválení, důvody tohoto udělení a předpokládané podmínky k zajištění rovnocenné úrovně bezpečnosti.
Komise ve lhůtě tří měsíců od oznámení členského státu zahájí postup uvedený v čl. 12 odst. 2 s cílem rozhodnout, zda lze navrhované schválení opatření udělit.
V tomto případě Komise oznámí své rozhodnutí všem členským státům a členské státy jsou oprávněny toto opatření uplatnit. S ohledem na toto opatření je možno rovněž změnit příslušná ustanovení přílohy III.
Na dotyčné opatření se vztahují články 6 a 7.
4. Bez ohledu na odstavce 1, 2 a 3 může členský stát přijmout nebo zachovat ustanovení týkající se OPS 1.1105 bodu 6, OPS 1.1110 bodů 1.3 a 1.4.1, OPS 1.1115 a OPS 1.1125 bodu 2.1 přílohy III hlavy Q, dokud nebudou na základě vědeckých poznatků a osvědčených postupů stanovena pravidla Společenství.
Členský stát informuje Komisi o ustanoveních, která se rozhodl zachovat.
U vnitrostátních předpisů, které se odchylují od ustanovení OPS 1 uvedených v prvním pododstavci a které členské státy zamýšlejí přijmout po dni použitelnosti přílohy III, zahájí Komise ve lhůtě tří měsíců od oznámení členského státu postup uvedený v čl. 12 odst. 2 s cílem rozhodnout, zda jsou tyto předpisy v souladu s bezpečnostními cíli tohoto nařízení a jinými právními předpisy Společenství a zda mohou být použitelné.
V tomto případě oznámí Komise své rozhodnutí schválit opatření všem členským státům a členské státy jsou oprávněny opatření uplatnit. S ohledem na toto opatření je možno rovněž změnit příslušná ustanovení přílohy III.
Na dotyčné opatření se vztahují články 6 a 7."
9. Vkládá se nový článek, který zní:
"Článek 8a
1. Do … [13] dokončí Evropská agentura pro bezpečnost letectví vědecké a zdravotní hodnocení přílohy III hlavy Q a případně hlavy O.
2. Aniž je dotčen článek 7 nařízení Evropského parlamentu a Rady (ES) č. 1592/2002 ze dne 15. července 2002 o společných pravidlech v oblasti civilního letectví a o zřízení Evropské agentury pro bezpečnost letectví [14], je Evropská agentura pro bezpečnost letectví nápomocna Komisi při vyhotovování návrhů na změnu použitelných technických ustanovení přílohy III hlavy Q. 10. Čl. 11 odst. 1 se nahrazuje tímto:
"1. Komise postupem podle čl. 12 odst. 2 provede nezbytné změny společných technických požadavků a správních postupů uvedených v příloze III vyvolané vědeckým a technickým pokrokem." 11. Článek 12 se nahrazuje tímto:
1. Komisi je nápomocen Výbor pro leteckou bezpečnost (dále jen "výbor"). 2. Odkazuje-li se na tento odstavec, použijí se články 5 a 7 rozhodnutí Rady 1999/468/ES [15] s ohledem na článek 8 zmíněného rozhodnutí.
Doba uvedená v čl. 5 odst. 6 rozhodnutí 1999/468/ES je tři měsíce. 3. Výbor přijme svůj jednací řád.
12. Vkládá se nový článek, který zní: "Článek 12a
Odkazuje-li se na tento článek, použije se ochranný postup stanovený v článku 6 rozhodnutí 1999/468/ES. Komise předtím, než přijme rozhodnutí, konzultuje výbor.
Postoupí-li členský stát rozhodnutí Komise Radě, Rada může kvalifikovanou většinou ve lhůtě tří měsíců přijmout jiné rozhodnutí." 13. Text uvedený v příloze tohoto nařízení se připojuje jako příloha III.
Toto nařízení vstupuje v platnost dvacátým dnem po vyhlášení v Úředním věstníku Evropské unie. Aniž je dotčen článek 11 nařízení (EHS) č. 3922/91, příloha III se použije s účinkem od … [16].
Toto nařízení je závazné v celém rozsahu a přímo použitelné ve všech členských státech. V … dne ….
Za Evropský parlament předseda
Za Radu předseda
[1] Úř. věst. C 14, 16.1.2001, s. 33. [2] Stanovisko Evropského parlamentu ze dne 3. září 2002 (Úř. věst. C 272 E, 13.11.2003, s. 103), společný postoj Rady ze dne 9. března 2006 a postoj Evropského parlamentu ze dne … (Dosud nezveřejněné v Úředním věstníku).
[3] Úř. věst. L 373, 31.12.1991, s. 4. Nařízení naposledy pozměněné nařízením Evropského parlamentu a Rady (ES) č. 1592/2002 (Úř. věst. L 240, 7.9.2002, s. 1). [4] Úř. věst. L 240, 24.8.1992, s. 1.
[5] Úř. věst. L 184, 17.7.1999, s. 23. [6] Úř. věst. L 240, 7.9.2002, s. 1. Nařízení naposledy pozměněné nařízením Komise (ES) č. 1701/2003 (Úř. věst. L 243, 27.9.2003, s. 5).
[7] Úř. věst. L 243, 27.9.2003, s. 6. [8] Úř. věst. L 315, 28.11.2003, s. 1.
[9] Směrnice Rady 2000/79/ES ze dne 27. listopadu 2000 o Evropské dohodě o organizaci pracovní doby mobilních pracovníků v civilním letectví uzavřené mezi Sdružením evropských leteckých společností (AEA), Evropskou federací pracovníků v dopravě (ETF), Evropským sdružením technických letových posádek (ECA), Evropským sdružením leteckých společností (ERA) a Mezinárodním sdružením leteckých dopravců (IACA) (Úř. věst. L 302, 1.12.2000, s. 57). [10] Úř. věst. L 143, 30.4.2004, s. 76.
[12] Úř. věst. L 315, 28.11.2003, s. 1." [13] Tři roky po dni vstupu tohoto nařízení v platnost.
[14] Úř. věst. L 240, 7.9.2002, s. 1. Nařízení naposledy pozměněné nařízením Komise (ES) č. 1701/2003 (Úř. věst. L 243, 27.9.2003, s. 5)." [15] Úř. věst. L 184, 17.7.1999, s. 23."
[16] Osmnáct měsíců po vstupu tohoto nařízení v platnost. --------------------------------------------------
[pic] | KOMISE EVROPSKÝCH SPOLEČENSTVÍ |
[pic] | KOMISE EVROPSKÝCH SPOLEČENSTVÍ |
[pic] | KOMISE EVROPSKÝCH SPOLEČENSTVÍ |
[pic] | KOMISE EVROPSKÝCH SPOLEČENSTVÍ |
cs
[pic] | KOMISE EVROPSKÝCH SPOLEČENSTVÍ |
Souhrnné informace sdělené členskými státy o státních podporách poskytovaných podle nařízení Komise (ES) 1/2004 ze dne 23. prosince 2003 o použití článků 87 a 88 Smlouvy o ES na státní podporu malým a středním podnikům působícím v produkci, zpracování a uvádění zemědělských produktů na trh
(2006/C 2/03)
Podpora č. : XA 37/04
Členský stát : Itálie
Region : Regione Veneto
Název režimu podpory nebo název podniku, který je příjemcem jednotlivé podpory : Podpory na investice v odvětví zpracování a uvádění na trh zemědělských produktů
Právní základ : Legge Regionale 12 Dicembre 2003, n. 40 Titolo VI Capo III artt. 24, 25, 26, 27 e 28 %quot%Nuove norme per gli interventi in agricoltura%quot% e successive modifiche ed integrazioni. Il testo coordinato della legge è pubblicato sul Bollettino Ufficiale della Regione del Veneto n. 40 del 13.4.2004
Roční výdaje plánované v rámci režimu podpory nebo celková částka jednotlivé podpory poskytnuté podniku : Roční rozpočet na režim podpory je stanoven finančním zákonem každoročně schvalovaným orgánem Consiglio regionale. Podle předpokladu může roční rozpočtová částka na režim podpory dosáhnout výše 2000000 EUR. Uvedená částka je čistě orientační
Maximální míra podpory : 40 % způsobilých výdajů
Datum uskutečnění : 1. září 2004
Doba trvání režimu podpory nebo poskytování jednotlivé podpory : Do 30. června 2007
Cíl podpory 1) Vytváření pracovních míst
2) Rozvoj odvětví
3) Ochrana životního prostředí.
Ustanovení článku 7 nařízení č. 1/2004 ze dne 23. prosince 2003.
Způsobilé výdaje spadající do režimu podpory: ochrana životního prostředí a odstranění zdrojů znečištění souvisejících s vedlejšími produkty ze zpracování; restrukturalizace, modernizace a racionalizace zařízení sloužících ke konzervování, manipulaci, úpravu, zpracování a uvádění na trh zemědělských produktů; nákup prostor, strojů a investičních statků za účelem zavedení inovačních postupů a nových produktů; nákup surovin a počítačových programů pro řízení zpracovatelských postupů; zlepšení pracovních podmínek a přizpůsobení bezpečnostním předpisům; nákup hospodářství, prostor a souvisejícího vybavení, kromě nákupu půdy; zlepšení hygienických a zdravotních podmínek v podnicích; přizpůsobení zařízení za účelem zavedení kontrolních systémů a systémů řízení jakosti a vysledovatelnosti produktů
Dotčený nebo dotčená hospodářská odvětví : Režim podpory se vztahuje na zpracování a/nebo uvádění na trh zemědělských produktů uvedených v příloze I Smlouvy a týká se všech výrobních odvětví
Název a adresa orgánu poskytujícího podporu Regione Veneto
Giunta Regionale
Direzione politiche agroalimentari e per le imprese
Via Torino 110, I-30174 Mestre (VE)
Internetová stránka : http://www.consiglioveneto.it/leggi/2003/03lr0040.html
Podpora č. : XA 40/05
Členský stát : Španělsko
Region : Kastilie a León
Název režimu podpory : podpory určené pro plodiny z uměle zavlažovaných ploch v samosprávné oblasti Kastilie a León
Právní základ :
Orden AYG …/2005, de … junio, de la Consejería de Agricultura y Ganadería, por la que se establece un plan de dinamización de los cultivos de regadío en la Comunidad Autónoma de Castilla y León.
Tento režim podpory se opírá o ustanovení nařízení Komise (ES) 1/2004 ze dne 23. prosince 2003, přičemž se řídí ustanoveními článků 7, 13 a 14 uvedeného nařízení, týkajících se v tomto pořadí investicí do zpracování a uvádění na trh, podpory na povzbuzení produkce a uvádění jakostních zemědělských produktů na trh a zajištění technické pomoci v odvětví zemědělství
Roční výdaje plánované v rámci režimu podpory : na rok 2005 se předpokládá podpora ve výši 3500000 EUR
Maximální míra podpory - Článek 7 nařízení 1/2004. Maximální míra podpory bude ve výši 50 % způsobilých investic.
- Článek 13 nařízení 1/2004. Maximální částka na příjemce na období tří let bude činit 100000 EUR.
- Článek 14 nařízení 1/2004. Výše podpory na příjemce na období tří let nepřekročí 100000 EUR nebo 50 % způsobilých nákladů podle toho, která částka bude více vyhovovat
Datum uskutečnění : Vstup režimu podpory v platnost se předpokládá v červnu 2005
Doba trvání režimu podpory nebo poskytování jednotlivé podpory : Režim bude trvat do dne 31. prosince 2006
Cíl podpory Hlavní cíl:
Podpořit rozvoj pěstování plodin na uměle zavlažovaných plochách v samosprávné oblasti Kastilie a León
Vedlejší cíle:
- Podpořit investice do zpracování a uvádění plodin pěstovaných na uměle zavlažovaných plochách v oblastech regionu, které jsou zvláště vhodné pro jejich vysazování, na trh.
- Povzbudit produkci a uvádění jakostních zemědělských produktů na trh.
- Poskytnout odvětví pěstování plodin na uměle zavlažovaných plochách technickou pomoc prostřednictvím auditorských firem, pomocí analýz řízení, proveditelnosti, investic nebo studií trhu.
- Použité články:
- Režim podpor se řídí ustanoveními následujících článků nařízení 1/2004:
- Článek 7 o investicích do zpracování a uvádění na trh.
- Článek 13 o podpoře na povzbuzení produkce a uvádění jakostních zemědělských produktů na trh.
- Článek 14 o zajištění technické pomoci v odvětví zemědělství.
- Rovněž byly vzaty v úvahu články 17 a 20 kapitoly 3 uvedeného nařízení o společných a závěrečných ustanoveních.
- Regulované způsobilé náklady:
- Článek 7 nařízení 1/2004. Investice do zpracování a uvádění na trh plodin v pěstovaných na uměle zavlažovaných plochách:
- Náklady na výstavbu a zakoupení nemovitého majetku, kromě nákupu pozemků.
- Náklady související s nákupem nových strojů a vybavení, včetně softwarových programů, až do výše tržní hodnoty výrobku.
- Obecné náklady, jako honoráře pro architekty, inženýry, poradce, odhadce a auditory, realizační studia nebo výdaje za nákup patentů a licencí.
- Článek 13 nařízení 1/2004. Povzbuzení produkce a uvádění jakostních zemědělských produktů na trh:
- Náklady spojené s prováděním systému na povzbuzení a zlepšení jakosti produktů. Mezi tyto náklady se mohou zahrnout rovněž výlohy související s přípravnými studiemi týkajícími se žádostí o uznání údajů o jakosti, s prováděním systému zaručení jakosti, s externími konzultacemi, s certifikací a se školením personálu pro aplikaci uvedených systémů.
- Článek 14 nařízení 1/2004. Zajištění technické pomoci v odvětví zemědělství:
- Náklady spojené s realizací pomocí auditorských firem, analýz řízení, proveditelnosti, investic nebo studií trhu
Dotčená hospodářská odvětví : Zemědělské odvětví obecně
Název a adresa orgánu poskytujícího podporu :
Podpora bude udělena prostřednictvím orgánu Junta de Castilla y León, přičemž za řízení bude zodpovídat generální ředitelství Dirección General de Industrialización y Modernización Agraria de la Consejería de Agricultura y Ganadería
C/ Rigoberto Cortejoso, 14 – E-47014-Valladolid
Adresa internetových stránek : Úplné znění režimu podpory bude zveřejněno na internetových stránkách orgánu Junta de Castilla y León http://www.jcyl.es/agrocomercializacion
Další informace : Správa podpor se bude řídit zněním nařízení AYG.../2005 a upraví se podle ustanovení článku 18 nařízení 1/2004, týkajícího se kumulace
Podpora č. : XA 55/05
Členský stát : Polsko
Region : Opolské vojvodství (NTS – 2.16)
Název režimu podpory nebo název podniku, který je příjemcem jednotlivé podpory : Przedsiębiorstwo Produkcyjno-Handlowe %quot%Ferma-Pol%quot% Sp. z o. o. w Zalesiu, 46-146 Domaszowice (jednotlivá podpora)
Právní základ : Ustawa z dnia 27 kwietnia 2001 r. Prawo ochrony środowiska (Dz.U. nr 62, poz. 627, z późn. zm.) — art. 405 oraz art. 411 ust. 10
Roční výdaje plánované v rámci režimu podpory nebo celková částka jednotlivé podpory poskytnuté podniku : Podpora se uděluje jako zvýhodněná půjčka ve výši 500000 PLN. Úvěr se poskytne do ledna 2006 a bude splácen od ledna 2006 do listopadu 2010. Hodnota hrubé podpory je 42770,54 PLN
Maximální míra podpory : Hrubá míra podpory je 6,66 %
Datum uskutečnění : Poté, co bude obdrženo schválení ve formě oznámení spolu s identifikačním číslem potvrzujícím, že Komise obdržela tyto souhrnné údaje o poskytnuté individuální podpoře
Doba trvání režimu podpory nebo poskytování jednotlivé podpory : Zhruba od července 2005 do listopadu 2010
Cíl podpory :
Jednotlivá podpora se poskytuje na investici do chovného střediska hospodářských zvířat s cílem dodržet normy na ochranu životního prostředí a zlepšit hygienické podmínky a dobré životní podmínky hospodářských zvířat. Investice bude využita na odstranění nebezpečné střešní krytiny, která obsahuje azbest. Nahrazena bude novou krytinou bez této látky.
Výměna je nutná především kvůli rozhodnutí oblastního stavebního dozoru okresu Namysłowski ze dne 2. července 2004, kterým se společnosti %quot%FERMA-POL%quot% z obce Zalesie nařizuje odstranit ze svých prostor materiály obsahující azbest. V rozhodnutí se uvádí, že poškození eternitových desek by mohlo mít za následek uvolnění azbestových vláken do ovzduší a ohrožení zdraví lidí, životního prostředí a v tomto případě i domácích hospodářských zvířat.
Vystavení působení azbestu s sebou nese riziko onemocnění dýchacího systému, např. azbestózou, rakovinou plic, poškození pohrudnice atd.; to se ukázalo v experimentech, které probíhaly od 70. let minulého století. V roce 1977 odborníci Evropského společenství vypracovali zprávu o rizicích, které pro veřejné zdraví má expozice životního prostředí azbestovému prachu, a potvrdili jeho patogenní účinky.
Na uvedenou investici se navíc vztahuje i Program odstraňování azbestu a výrobků obsahujících azbest na území Polska, který polská rada ministrů přijala na svém zasedání dne 14. května 2002; mezi cíle programu patří i očištění území Polska od azbestu a výrobků, které jej obsahují a které se používají již řadu let.
Podpora se poskytne podle článku 4 nařízení (ES) č. 1/2004 na investici do chovného střediska hospodářských zvířat. Způsobilé náklady zahrnují náklady na investice do zkvalitnění nemovitého majetku
Dotyčná odvětví : Podpora se poskytuje podnikům působícím v odvětví živočišné výroby
Název a adresa orgánu poskytujícího podporu : Podpora se poskytuje z prostředků národního fondu na ochranu životního prostředí a vodní hospodářství, Narodowy Fundusz Ochrony Środowiska i Gospodarki Wodnej, ul. Konstruktorska 3A, PL-02-673 Warszawa prostřednictvím banky na ochranu životního prostředí Bank Ochrony Środowiska S.A., Al. Jana Pawła II 12, PL-00-950 Warszawa
Adresa internetových stránek : http://www.bosbank.pl/i.php?i=421
Další údaje - Výše hrubé podpory (dále jen %quot%hrubá míra podpory%quot%) byla vypočtena v souladu s definicí v čl. 2 odst. 5 nařízení Komise (ES) č. 1/2004 ze dne 23. prosince 2003 o použití článků 87 a 88 Smlouvy o ES na státní podporu malým a středním podnikům působícím v produkci, zpracování a uvádění zemědělských produktů na trh. Jde proto o procento hrubého grantového ekvivalentu v nákladech způsobilých pro podporu.
- Hrubý grantový ekvivalent související se zvýhodněnou půjčkou byl vypočten v souladu s postupem uvedeným v bodě 3 přílohy I Pokynů k vnitrostátní regionální podpoře (Úř. věst. C 74 ze dne 10.3.1998, s. 9) s tím rozdílem, že nebylo přihlédnuto k dani z příjmu. Hrubý grantový ekvivalent dosahuje 42770,54 PLN.
- Náklady způsobilé pro podporu dosahují 642183,67 PLN
- Hrubá podpora = 42770,54 PLN/642183,67 PLN = 6,66 %
Podpora č. : XA 59/05
Členský stát : Spojené království
Region : Anglie
Název režimu podpory nebo název podniku, který je příjemcem jednotlivé podpory : Program zemědělských činností (Farming Activities Programme) (Anglie) na roky 2005 – 2006
Právní základ : Tento režim není stanoven zákonem. The Agriculture Act 1986 (oddíl 1) stanoví právní základ poskytování vládního poradenství spojeného s jakoukoli zemědělskou činností
Roční výdaje plánované v rámci režimu podpory : 1000000 GBP
Maximální míra podpory : Míra podpory je 100 %
Datum uskutečnění : První setkání se uskuteční nejdříve 12. září 2005
Doba trvání režimu podpory nebo poskytování jednotlivé podpory : Tento režim bude otevřen pro nové účastníky po celou dobu trvání. Činnosti financované v rámci tohoto režimu se uskuteční v období od 12. září 2005 a do 31. března 2006. Program skončí 31. března 2006
Cíl podpory :
Rozvoj odvětví. Tento program je zaměřen na činné zemědělce. Program se skládá ze série přednášek, kursů a seminářů a jeho cílem je napomoci zemědělcům porozumět současné problematice, která může mít vliv na jejich činnost, např. reforma SZP, zemědělství ohleduplné k povodím a nové režimy správy životního prostředí (Environmental Stewardship Schemes). To přispěje ke zvýšení profesionality v odvětví.
Podpora bude vyplacena v souladu s článkem 14 nařízení č. 1/2004 a způsobilými náklady budou náklady na organizaci a poskytnutí školících programů
Dotčená hospodářská odvětví : Tento režim platí pouze pro podniky působící v oblasti produkce zemědělských produktů. Tento režim je otevřen pro podniky produkující jakýkoli typ zemědělských produktů
Název a adresa orgánu poskytujícího podporu Department for Environment, Food %amp% Rural Affairs
Farm Advice Unit
Rural Development Service
Area 4A, Ergon House
Horseferry Road
London
SW1P 2JR
United Kingdom
Adresa internetových stránek : www.defra.gov.uk/farm/state-aid/setup/exist-exempt.htm. Klikněte na %quot%Farming Activities Programme (England) 2005-2006%quot%. Případně se můžete obrátit přímo na: http://defraweb/farm/state-aid/setup/schemes/farmingactivities-0506.pdf
Podpora č. : XA 60/05
Členský stát : Itálie
Region : Sardinie
Název režimu podpory : Zákon 1329/65 %quot%Sabatini%quot% Podpora nákupu nebo leasingového pronájmu nových strojů a nástrojů – odvětví zemědělství
Právní základ :
Legge 28 novembre 1965 n. 1329.
Legge regionale 29 novembre 2002 n. 22.
Deliberazione della Giunta Regionale n. 27/7 del 21.6.2005 relativa alle Direttive di attuazione dei benefici di cui alla Legge 1329/65.
Decreto dell'Assessore dell'Agricoltura n. 801/2005 del 4 agosto 2005.
Roční výdaje stanovené podle režimu podpory : Rozpočet 5472000 EUR
Maximální míra podpory :
Úrokové zvýhodnění, které odpovídá rozdílu mezi čistým ziskem diskontní operace vypočtené na základě evropské referenční sazby a sazby snížené, platné ke dni přiznání slevy.
U podniků, které jsou činné ve znevýhodněných oblastech (články 18, 19 a 20 nařízení č. 1257/99) nemůže hrubá výše podpory překročit 50 % způsobilých nákladů.
U podniků, které jsou činné v oblastech, které nejsou znevýhodněné, nemůže hrubá výše podpory překročit 40 % způsobilých nákladů.
U mladých zemědělců po dobu pěti let od zahájení činnosti nesmí výše podpory přesáhnout 60 % způsobilých investic ve znevýhodněných oblastech a 50 % v oblastech, které znevýhodněné nejsou
Datum uskutečnění : Od oznámení podpory v režimu vynětí
Doba trvání režimu : 31. 12. 2006
Cíl podpory - snížení výrobních nákladů;
- zlepšení a přeměnu produkce;
- zlepšení jakosti;
- ochrana a zlepšení přírodního prostředí, hygienických podmínek a dobrých životních podmínek zvířat;
- podpora diverzifikace zemědělských činností.
Podpora zapadá do rámce článku 4 nařízení Evropské komise (ES) č. 1/2004 ze dne 23. prosince 2003, zveřejněné v Úř. věst. L 1, 3.1.2004, s. 1
Dotčená hospodářská odvětví : Malé a střední podniky, které působí v odvětví produkce zemědělských produktů
Název a adresa orgánu poskytujícího podporu Regione Autonoma della Sardegna
Assessorato dell'Agricoltura e Riforma Agro-Pastorale
Via Mario Siddi n. 4, I-09126 Cagliari
Internetová adresa : www.regione.sardegna.it
Podpora č. : XA 61/05
Členský stát : Spojené království
Region : England
Název režimu podpory nebo název podniku, který je příjemcem jednotlivé podpory : Farm Business Advice Service – Knowing Your Options (Poradenská služba pro zemědělské podniky – Poznejte své možnosti) Právní základ : Tato služba je dobrovolná. The Agriculture Act 1986 (oddíl 1) stanoví právní základ pro poskytování vládního poradenství spojeného s jakoukoli zemědělskou činností
Výdaje plánované v rámci režimu podpory 2005/06 – 3500000 GBP
2006/07 – 4500000 GBP
Maximální míra podpory : Míra podpory činí 100 %
Datum uskutečnění : 26. září 2005.
Doba trvání režimu podpory nebo poskytování jednotlivé podpory : Režim podpory bude ukončen dne 31. března 2007. Podpora bude vyplácena do 30. dubna 2007
Cíl podpory : Rozvoj odvětví. Cílem této nové služby je poskytovat zemědělcům poradenství a školení ve snaze jim pomoci pochopit, jaké dopady může mít režim jednotné platby na jejich činnosti. Tato služba bude podporovat zemědělce, aby se zamysleli nad možnostmi, které se jim nabízejí, např. restrukturalizace, diverzifikace, spolupráce nebo rozvoj strategie odklonu od průmyslu. Za způsobilé se proto budou považovat poplatky za poradenství a náklady na vzdělávání a školení zemědělců a pracovníků v zemědělství v souladu s článkem 14 nařízení (ES) č. 1/2004
Dotčená hospodářská odvětví : Tento režim je otevřen pro všechny podniky působící v oblasti zemědělské produkce a zapsané v režimu jednotné platby v Anglii. Rady se však mohou kromě produkce rovněž týkat diverzifikace směrem ke zpracování a uvádění na trh. Způsobilá jsou všechna pododvětví
Název a adresa orgánu poskytujícího podporu Department for Environment, Food and Rural Affairs:
Rural Development Service
Ergon House
Horseferry Road
London
SW1P 2AL
United Kingdom
Internetové stránky : www.defra.gov.uk/farm/state-aid/setup/exist-exempt.htm. Klikněte na %quot%Farm Business Advice Service – Knowing Your Options%quot% . Případně můžete jít přímo na adresu www.defra.gov.uk/farm/state-aid/setup/schemes/farmbusinessadvice.pdf
Další informace :
Nová služba Farm Business Advice Service bude fungovat od 26. září 2005. Bude poskytovat bezplatné poradenství zemědělským podnikům ve snaze jim umožnit, aby zvážily možnosti, které se jim nabízejí, a to v souladu se zavedením režimu jednotné platby dne 1. ledna 2005. Tato nová služba nahradí dřívější třídenní službu Farm Business Advice Service (podpora XA 7/04), která skončila dne 31. března 2005.
Tuto službu budou poskytovat tři společnosti působící po celé Anglii. Tyto společnosti byly vybrány v nabídkovém řízení v souladu s čl. 14 odst. 5 nařízení č. 1/2004
Podpora č. : XA 62/05
Členský stát : Nizozemsko
Region : Provincie Limburg, Noord-Brabant, Utrecht, Gelderland a Overijssel
Název režimu podpory Limburg:
Algemene subsidieverordening 2004; Subsidieregels Project Verplaatsing Intensieve Veehouderijen Noord- en Midden-Limburg; Beleidsregels Project Verplaatsing Intensieve Veehouderijen Noord- en Midden-Limburg
Noord-Brabant:
Verordening subsidies kwaliteits- en structuurverbetering Landelijk Gebied provincie Noord-Brabant 2001; Subsidieregeling Verplaatsingskosten Veehouderij 2005
Utrecht:
Subsidieverordening verplaatsing intensieve veehouderij provincie Utrecht 2005
Gelderland:
Subsidieregeling Verplaatsing intensieve veehouderijen Gelderland
Overijssel:
Uitvoeringsbesluit Subsidies Overijssel; Beleidsregel Verplaatsing intensieve veehouderijen Overijssel 2005
Právní základ : Artikel 105 juncto artikel 145 Provinciewet, alsmede artikel 158 Provinciewet
| 2005 | 2006 | 2007 | 2008 – 2012 | Celkem |
Limburg | 0 | 0,225 | 3,415 | 3,96 | 7,7 |
Noord-Brabant | 12,5 | 13 | 13 | 2 | 40,5 |
Utrecht | 0 | 0 | 0 | 1,6 | 1,6 |
Gelderland | 1 | 1 | 3 | 8 | 13 |
Overijssel | 0 | 1,17 | 0 | 5,73 | 6,9 |
Ministerstvo zemědělství, přírody a jakosti potravin | 1,5 | 18,23 | 2,25 | 71,22 | 93,2 |
Roční výdaje plánované v rámci režimu podpory v milionech EUR Maximální míra podpory 1. 100 % ceny vycházející z odhadní hodnoty zemědělských staveb, ve kterých probíhá intenzivní chov hospodářských zvířat, jenž má být přemístěn. Odhadní hodnota se vztahuje k ceně, jíž je zapotřebí ke zřízení nebo získání téže výrobní kapacity rovnocenné technické a provozní životnosti.
2. 25 EUR na jeden metr čtvereční odstraněné zemědělské stavby. Uvedená částka zahrnuje náhradu nákladů na odstranění zemědělských staveb uvedených v bodě 1.
3. 100 % ceny vycházející z odhadní hodnoty pozemku, na němž stojí zemědělské stavby, kde probíhal intenzivní chov hospodářských zvířat. Odhadní hodnota se vztahuje k hodnotě pozemku po přemístění intenzivního chovu hospodářských zvířat a po odstranění zemědělských staveb, tj. k hodnotě zemědělské půdy.
4. skutečných nákladů na poradenství, plánování a výzkum za účelem přesunu chovu, a to až do výše 1000 EUR na přemístěnou NGE a v celkové výši maximálně 100000 EUR. NGE (Nederlandse Grootte Eenheid) je jednotka používaná ústavem Landbow Economisch Instituut (Ústav pro zemědělské hospodářství), která na základě sald na živočišný druh a na hektar vyjadřuje hospodářskou velikost zemědělského podniku nebo jednotlivého výrobního zařízení v zemědělském podniku.
5. 25 EUR na jeden metr čtvereční pozemku v lokalitě, do níž má být chov přesunut, ve které stály zemědělské stavby bez dalšího využití, jež byly proto odstraněny. Jde o náhradu nákladů na odstranění staveb
Datum uskutečnění : K uskutečnění dojde po zveřejnění v Úředním věstníku Evropské unie v souladu s čl. 19 odst. 1 nařízení Komise (ES) č. 1/2004
Doba trvání režimu podpory : Od září 2005 do září 2012 včetně
Cíl podpory : Přemístění zemědělských staveb, v nichž probíhá intenzivní chov hospodářských zvířat, je ve veřejném zájmu. Podpora se vztahuje na přemístění perspektivních zemědělských podniků s intenzivním chovem hospodářských zvířat (malé a střední podniky), které se nacházejí v oblastech extenzifikace. Oblasti extenzifikace jsou prostorově ohraničené části oblastí, jež jsou na základě zákona o rekonstrukci (Reconstructiewet) vymezeny především jako oblasti bydlení nebo oblasti ochrany přírody, v nichž nelze rozšířit a přemístit intenzivní chov hospodářských zvířat a ani v nich založit chov nový
Dotčená hospodářská odvětví :
Podpora se vztahuje na zemědělské podniky s intenzivním chovem hospodářských zvířat (malé a střední podniky), které se nacházejí v oblastech extenzifikace.
Podpora se uděluje v rámci stanoveném v čl. 6 odst. 1 a 2 nařízení Komise (ES) č. 1/2004
Název a adresa orgánu poskytujícího podporu Provincie Limburg
Limburglaan 10
Postbus 5700
6202 MA Maastricht
Nederland
Provincie Noord-Brabant
Brabantlaan 1
Postbus 90151
5200 MC 's-Hertogenbosch
Nederland
Provincie Utrecht
Pythagoraslaan 101
Postbus 80300
3508 TH Utrecht
Nederland
Provincie Gelderland
Markt 11
Postbus 9090
6800 GX Arnhem
Nederland
Provincie Overijssel
Luttenbergstraat 2
Postbus 10078
8000 GB Zwolle
Nederland
Internetové stánky :
www.limburg.nl
www.brabant.nl
www.provincie-utrecht.nl
www.gelderland.nl
www.overijssel.nl
Podpora č. : XA 64/05
Členský stát : Španělské království
Region : Autonomní oblast regionu Murcie
Název režimu podpory nebo název podniku, který je příjemcem jednotlivé podpory : Podpora podnikům za účelem provádění a využívání projektů zaměřených na zařízení využívající obnovitelné zdroje energie na správní rok 2005
Právní základ : Orden de 28 de julio de 2005, de la Consejería de Industria y Medio Ambiente, de modificación de la Orden de 20 de enero de 2005 de la Consejería de Economía, Industria e Innovación, publicada en el BORM no 23 de 29 de enero de 2005, por la que se regulan las bases y la convocatoria de ayudas a empresas y a familias e instituciones sin fines de lucro, con destino a la ejecución y explotación de proyectos de instalaciones de aprovechamiento de recursos energéticos renovables, para el ejercicio 2005
Roční výdaje plánované v rámci režimu nebo celková částka jednotlivé podpory poskytnuté podniku : Pro podniky: 400000 EUR
Maximální míra podpory : 40 % hrubé podpory odpovídající způsobilým nákladům
Datum uskutečnění : Podpora se bude poskytovat od data zveřejnění tohoto nařízení v Úředním věstníku regionu Murcie (Boletín Oficial de la Región de Murcia)
Doba trvání režimu podpory nebo poskytování jednotlivé podpory : prosinec 2005
Cíl podpory - Poskytnutí podpory za rok 2005 malým s středním podnikům na území regionu Murcie za účelem provádění a využívání projektů zaměřených na zařízení využívající obnovitelné zdroje energie na správní rok 2005.
- Poskytnout malým a středním podnikům v regionu zabývajícím se produkcí, zpracováním a uváděním zemědělských produktů na trh podporu za účelem provádění a využívání projektů zaměřených na zařízení využívající obnovitelné zdroje energie na správní rok 2005, jak je uvedeno v nařízení Regionálního ministerstva hospodářství, průmyslu a inovace ze dne 20. ledna 2005, zveřejněném v Úředním věstníku regionu Murcie č. 23 ze dne 29. ledna 2005 (v souladu s podmínkami nařízení 70/2001).
- Podpory jsou v souladu s článkem 4 nařízení Komise (ES) č. 1/2004 a způsobilé náklady pro tento režim podpory jsou tyto:
1. Jako způsobilý náklad se považuje část investice týkající se hmotného majetku (inženýrské stavby, vybavení, montáž a instalace), která je nezbytná pro dosažení uvedených cílů.
2. Podporu nelze obdržet na následující náklady:
a) DPH související s nákupem majetku nebo služeb a žádná daň nebo poplatek obecně uhrazené žadatelem.
b) Náklady na IT zdroje, které nejsou zaměřeny přímo na cíle žádosti.
c) Investice do použitého vybavení.
d) Náklady na nákup nebo pronájem pozemků.
e) Jakékoli poplatky související s projektem.
f) Náklady, které nejsou jasně vymezené nebo které se nezaměřují na využívání obnovitelné energie.
g) Investice do zařízení přijímající využitelnou obnovitelnou energii
Dotčená odvětví : Odvětví zpracování a uvádění zemědělských produktů na trh.
Název a adresa orgánu poskytujícího podporu Comunidad Autónoma de la Región de Murcia
Consejería de Industria y Medio Ambiente
C/San Lorenzo, no 6
E-30071 Murcia
Adresa internetových stránek :
www.carm.es (Consejería de Industria y Medio Ambiente/ Ayudas y subvenciones:
http://www.carm.es/ceii/subv_detalle_ini.asp?S=TODOS)
Podpora č. : XA 66/05
Členský stát : Spojené království
Region : Wales
Název režimu podpory : Projekt zemědělství ohleduplného k povodím ve Walesu
Právní základ : Agriculture Act 1986 (Section 1(1)(C) to be read in conjunction with Government of Wales Act 1998 (Sections 40 and 85))
2005: | 5,20 GBP |
2006: | 382,48 GBP |
2007: | 209,18 GBP |
Celkem: | 596,86 GBP |
Roční výdaje plánované v rámci režimu podpory Maximální míra podpory 1. technická podpora: 100 %
2. investiční granty na zlepšení životního prostředí: 60 %
Datum uskutečnění : 26. září 2005
Doba trvání režimu podpory : Podporu lze poskytovat do 31. března 2007. V rámci uvedeného režimu je datum konečných plateb stanoveno na 30. červen 2007
Cíl podpory Ochrana životního prostředí
National Assembly for Wales (Národní shromáždění Walesu) vypracuje projekt ochrany vodního prostředí na podporu zemědělství ohleduplného k povodím a bude uvedený projekt řídit. Projekt se uskuteční ve dvou oblastech s 80 zemědělskými podniky.
Zahrnuje poradenství k určení potenciálních rizik znečištění a k stanovení požadavků na jejich zmírnění. Uvedená podpora bude poskytována v souladu s článkem 14 nařízení 1/2004, přičemž způsobilé náklady představují poradenské služby.
Podpory se rovněž v podobě kapitálu vyplatí na způsobilé práce na podporu vodního prostředí. Takováto podpora bude poskytována v souladu s článkem 4 nařízení 1/2004, přičemž způsobilé náklady jsou určeny na:
- výstavbu, nabývání nebo zkvalitnění nemovitého majetku a
- nákup nebo koupi na leasing nového strojního zařízení a vybavení, včetně počítačového programového vybavení, až do výše tržní hodnoty majetku; náklady související s nájemní smlouvou (daně, marže pronajímatele, náklady na refinancování, režijní náklady, pojistné atd.) nejsou způsobilými výdaji.
Výše uvedené položky představují způsobilé výdaje pouze v tom případě, že významným způsobem snižují rizika znečištění. Způsobilým výdajem není použité strojní zařízení
Dotčená hospodářská odvětví :
Cílem režimu je zmírnit účinky zemědělské výroby na vodní prostředí, přičemž podpora bude dostupná pro všechny perspektivní zemědělské podniky, bez ohledu na jejich druh, v rámci dvou oblastí projektu.
První je výše položená oblast chovu hospodářských zvířat (zejména skotu a ovcí). Druhou je nížinná oblast, v níž převažuje chov skotu na mléko a chov hospodářských zvířat (skotu a ovcí).
Název a adresa orgánu poskytujícího podporu National Assembly for Wales
Cathays Park (CP2)
Cardiff CF10 3NQ
United Kingdom
Internetová adresa :
www.defra.gov.uk/farm/state-aid/setup/exist-exempt.htm. Klikněte na %quot%Wales Catchment Sensitive Farming Project%quot% (Projekt zemědělství ohleduplného k povodím ve Walesu). Případně můžete přímo využít
http://defraweb/farm/state-aid/setup/schemes/walescatchment.pdf (anglické znění) nebo http://defraweb/farm/state-aid/setup/schemes/walescatchment-welsh.pdf (velšské znění)
Další údaje Stephen Anderson
Agricultural State Aid Team Leader
Defra
8E9 Millbank
17 Smith Square
London
SW1P 3JR
United Kingdom
Podpora č. : XA 68/05
Členský stát : Nizozemsko
Region : Neuveden
Název režimu podpory nebo název podniku, který je příjemcem jednotlivé podpory : Podpora pro Hoofdbedrijfschap Agrarische Groothandel (hlavní obchodní organizace zemědělského velkoobchodu) v odvětví zeleniny a ovoce v Nizozemsku
Právní základ : Heffingsverordening groenten en fruit 2004, Verordening heffing groenten en fruit 2005 alsmede hun jaarlijkse rechtsopvolgers, welke heffingsverordeningen hun wettelijke basis vinden in artikel 126 van de Wet op de bedrijfsorganisatie
Roční výdaje plánované v rámci režimu podpory nebo celková částka jednotlivé podpory poskytnuté podniku : Hoofdbedrijfschap Agrarische Groothandel odhadem stavil výši technické pomoci velkoobchodníků v odvětví zeleniny a ovoce v Nizozemsku na 100000 EUR
Maximální míra podpory : 100000 EUR
Datum uskutečnění : Po schválení nařízení o vnitrostátních dávkách (viz právní základ), jež se uskuteční po uplynutí 10 pracovních dnů, jak stanoví nařízení (ES) č. 1/2004
Doba trvání režimu podpory nebo poskytování jednotlivé podpory : Vzhledem k neustálé potřebě aktuálních znalostí bude technická pomoc poskytována po neomezenou dobu
Cíl podpory : Podpora má za cíl zvýšit konkurenceschopnost velkoobchodníků v odvětví zeleniny a ovoce prostřednictvím poskytování všeobecně využitelných znalostí a údajů, které si samotné podniky vzhledem ke své velikosti nejsou schopny zajistit. Týká se technické pomoci ve smyslu bývalého článku 14 nařízení (ES) č. 1/2004
Dotčená hospodářská odvětví : Režim se vztahuje na velkoobchodníky v odvětví zeleniny a ovoce, tedy na uvádění zemědělských produktů, a to zejména zeleniny a ovoce, na trh bez rozlišení původu produktů
Název a adresa orgánu poskytujícího podporu : Hoofdbedrijfschap Agrarische Groothandel; adres: Postbus 1012, 1430 BA Aalsmeer, Nederland
Internetová adresa : www.hbag.nl a www.hbaggroenten.nl
--------------------------------------------------
Shrnutí informací sdělených členskými státy o státní podpoře poskytnuté podle nařízení Komise (ES) č. 1/2004 ze dne 23. prosince 2003 o použití článků 87 a 88 Smlouvy o ES na státní podporu malým a středním podnikům působícím v produkci, zpracování a uvádění zemědělských produktů na trh
(2006/C 16/04)
Podpora č. : XA 57/05
Členský stát : Finsko
Region : Kontinentální Finsko, oblast spadající mimo program cíle 1
Název režimu podpory : Podpora na projekt školení
Právní základ : Valtioneuvoston asetus maaseudun kehittämisestä (609/2000, myöhemmin tehtyine muutoksineen), 52 pykälän 2 momentin 4 kohta
Roční výdaje plánované v rámci režimu : Odhaduje se, že na projekt školení bude v roce 2006 poskytnuto 1,9 milionů EUR
Maximální míra podpory :
Podporu na projekt školení lze poskytnout až do výše 90 % způsobilých nákladů, příjemce však nesmí v žádném tříletém období obdržet více než 100000 EUR. Při výpočtu podpory se má za to, že příjemce je osobou, které je skutečně poskytována technická pomoc.
Podpora se poskytne formou grantu
Datum uskutečnění : Od 1. ledna 2006
Doba trvání režimu podpory nebo poskytování jednotlivé podpory : Podpora na projekt školení se poskytne v roce 2006
Cíl podpory : Cílem podpory na školení je zlepšit pracovní postupy a dovednosti zemědělců a zemědělských pracovníků podporováním jejich školení. Podpora se poskytuje na základě článku 14 nařízení Komise (ES) č. 1/2004; při poskytování podpory se použije oddíl 14 Pokynů Společenství týkajících se státní podpory v zemědělství
Dotčená hospodářská odvětví : Zemědělství
Název a adresa orgánu poskytujícího podporu Etelä-Pohjanmaan TE-keskus
Huhtalantie 2
FIN-60220 Seinäjoki
Hämeen TE-keskus
Rauhankatu 10
FIN-15110 Lahti
Kaakkois-Suomen TE-keskus
Salpausselänkatu 22, PL 1041
FIN-45101 Kouvola
Keski-Suomen TE-keskus
Cygnaeuksenkatu 1, PL 44
FIN-40101 Jyväskylä
Pirkanmaan TE-keskus
Kauppakatu 4, PL 467
FIN-33101 Tampere
Pohjanmaan TE-keskus
Hovioikeudenpuistikko 19 A, PL 131
FIN-65101 Vaasa
Pohjois-Pohjanmaan TE-keskus
Viestikatu 1, PL 86
FIN-90101 Oulu
Satakunnan TE-keskus
Pohjoisranta 11 E, PL 266
FIN-28100 Pori
Uudenmaan TE-keskus
Maistraatinportti 2, PL 15
FIN-00241 Helsinki
Varsinais-Suomen TE-keskus
Ratapihankatu 36, PL 592
FIN-20101 Turku
Internetová adresa : www.mmm.fi/tuet/valtiontuet/ryhmapoikkeusasetus
--------------------------------------------------
Prodloužení a nové stanovení závazků veřejné služby uložených ohledně plánovaných leteckých spojení uvnitř Řecka podle nařízení Rady (EHS) č. 2408/92
(2006/C 46/06)
(Text s významem pro EHP)
1. Řecká vláda rozhodla, že od 1. dubna 2006 prodlouží a nově stanoví závazky veřejné služby uložené ohledně plánovaných leteckých spojení uvnitř Řecka podle čl. 4 odst. 1 písm. a) nařízení Rady (ΕHS) č. 2408/92 ze dne 23. července 1992 o přístupu leteckých dopravců Společenství na letecké trasy uvnitř Společenství, zveřejněného v Úředním věstníku Evropských společenství C 164 ze dne 10. července 2002.
2. Závazky veřejné služby se mění takto:
A) Minimální četnost letů a minimální nabídka sedadel na týden v těchto leteckých trasách:
- Atény – Karpathos
- Atény – Sítia
- Soluň – Korfu
Atény – Karpathos
Tři lety tam a zpět týdně s celkem 150 místy k sezení v každém směru po celé zimní období.
Sedm letů tam a zpět týdně s celkem 350 místy k sezení v každém směru po celé letní období.
Atény – Sítia
Tři lety tam a zpět týdně s celkem 90 místy k sezení v každém směru po celé zimní období.
Čtyři lety tam a zpět týdně s celkem 120 místy k sezení v každém směru po celé letní období.
Soluň – Korfu
Tři lety tam a zpět týdně s celkem 180 místy k sezení v každém směru po celé zimní období.
Čtyři lety tam a zpět týdně s celkem 240 místy k sezení v každém směru po celé letní období.
B) Tarify:
Cena jednosměrného jízdného v ekonomické třídě nesmí přesáhnout tyto částky:
—mezi místy Atény – Kithira: | 40 EUR |
—mezi místy Atény – Naxos: | 54 EUR |
—mezi místy Atény – Paros: | 53 EUR |
—mezi místy Atény – Karpathos: | 64 EUR |
—mezi místy Atény – Sítia: | 62 EUR |
—mezi místy Atény – Skiathos: | 45 EUR |
—mezi místy Soluň – Korfu: | 60 EUR |
—mezi místy Rhodos – Kos: | 38 EUR |
—mezi místy Rhodos – Astypalea: | 44 EUR |
—mezi místy Rhodos – Leros: | 44 EUR |
—mezi místy Kos – Astypalea: | 44 EUR |
—mezi místy Kos – Leros: | 38 EUR |
—mezi místy Astypalea – Leros: | 38 EUR |
—mezi místy Kerkira – Aktio: | 33 EUR |
—mezi místy Kerkira – Kefalonia: | 33 EUR |
—mezi místy Kerkira – Zakinthos: | 44 EUR |
—mezi místy Aktio – Kefalonia: | 28 EUR |
—mezi místy Aktio – Zakinthos: | 33 EUR |
—mezi místy Kefalonia – Zakinthos: | 26 EUR |
3. Užitečné informace:
Je třeba poznamenat, že pokud žádný letecký dopravce neohlásí do dne 1. března 2006 odboru civilního letectví, ředitelství pro letecké operace záměr provozovat plánované služby ode dne 1. dubna 2006 na jedné nebo více výše uvedených trasách bez finanční náhrady, rozhodne Řecko postupem podle čl. 4 odst. 1 písm. d) nařízení (EHS) č. 2408/92 o omezení přístupu na každou nebo na několik z výše uvedených tras pouze na jednoho dopravce na tři roky a o udělení práva provozovat uvedené služby ode dne 1. dubna 2006 na základě nabídkového řízení.
Pokud jde o tři výše uvedené trasy, závazky a tarify jízdného nahrazují povinnosti stanovené
Sdělení Komise v rámci provádění směrnice Rady 89/686/EHS ze dne 21. prosince 1989 o sbližování právních předpisů členských států týkajících se osobních ochranných prostředků
(2006/C 91/03)
(Text s významem pro EHP)
(Zveřejnění názvů a odkazů harmonizovaných norem v rámci směrnice)
ESO [1] | Odkaz a název harmonizované normy (a referenční dokument) | První zveřejnění v Úř. věst. | Odkaz na nahrazovanou normu | Datum ukončení presumpce shody nahrazované normy Poznámka 1 |
CEN | EN 132:1998 Ochranné prostředky dýchacích orgánů – Definice názvů a piktogramy | 4. 6. 1999 | EN 132:1990 | Datum ukončení platnosti ( 30. 6. 1999) |
CEN | EN 133:2001 Ochranné prostředky dýchacích orgánů – Rozdělení | 10. 8. 2002 | EN 133:1990 | Datum ukončení platnosti ( 10. 8. 2002) |
CEN | EN 134:1998 Ochranné prostředky dýchacích orgánů – Názvosloví součástí | 13. 6. 1998 | EN 134:1990 | Datum ukončení platnosti ( 31. 7. 1998) |
CEN | EN 135:1998 Ochranné prostředky dýchacích orgánů – Seznam ekvivalentních názvů | 4. 6. 1999 | EN 135:1990 | Datum ukončení platnosti ( 30. 6. 1999) |
CEN | EN 136:1998 Ochranné prostředky dýchacích orgánů – Obličejové masky – Požadavky, zkoušení a značení | 13. 6. 1998 | EN 136-10:1992 EN 136:1989 | Datum ukončení platnosti ( 31. 7. 1998) |
EN 136:1998/AC:1999 | | | |
CEN | EN 137:1993 Ochranné prostředky dýchacích orgánů. Autonomní dýchací přístroje s otevřeným okruhem na tlakový vzduch. Požadavky, zkoušení a značení | 23. 12. 1993 | EN 137:1986 | Datum ukončení platnosti ( 23. 12. 1993) |
EN 137:1993/AC:1993 | | | |
CEN | EN 138:1994 Ochranné prostředky dýchacích orgánů – Hadicové dýchací přístroje s přívodem vzduchu s maskou, polomaskou nebo ústenkou – Požadavky, zkoušení a značení | 16. 12. 1994 | — | |
CEN | EN 140:1998 Ochranné prostředky dýchacích orgánů – Polomasky a čtvrtmasky – Požadavky, zkoušení a značení | 6. 11. 1998 | EN 140:1989 | Datum ukončení platnosti ( 31. 3. 1999) |
EN 140:1998/AC:1999 | | | |
CEN | EN 142:2002 Ochranné prostředky dýchacích orgánů – Ústenky – Požadavky, zkoušení a značení | 10. 4. 2003 | EN 142:1989 | Datum ukončení platnosti ( 10. 4. 2003) |
CEN | EN 143:2000 Ochranné prostředky dýchacích orgánů – Filtry proti částicím – Požadavky, zkoušení a značení | 24. 1. 2001 | EN 143:1990 | Datum ukončení platnosti ( 24. 1. 2001) |
Varování: Pokud jde o filtry proti částicím, u nichž se filtrační účinnosti dosahuje výhradně nebo částečně použitím materiálů na základě netkaných vláken nabitých elektřinou, toto zveřejnění se netýká bodu 8.7. 2. 4 poslední věty, bodu 8.7.3.4 poslední věty a bodu 10 normy; v souvislosti s těmito body neexistuje předpoklad shody se základními požadavky na ochranu zdraví a na bezpečnost podle směrnice 89/686/EHS. Toto varování se rovněž zohlední při používání těchto harmonizovaných norem: EN 149:2001, EN 405:2001, EN 1827:1999, EN 12083:1998, EN 12941:1998, EN 12941:1998/A1:2003, EN 12942:1998, EN 12942:1998/A1:2002, EN 13274-7:2002. |
CEN | EN 144-1:2000 Ochranné prostředky dýchacích orgánů – Ventily plynových láhví – Část 1: Závitové spojení čepu ventilu | 2. 1. 2001 | EN 144-1:1991 | Datum ukončení platnosti ( 24. 1. 2001) |
EN 144-1:2000/A1:2003 | 21. 2. 2004 | Pozn. 3 | Datum ukončení platnosti ( 31. 10. 2003) |
EN 144-1:2000/A2:2005 | 6. 10. 2005 | Pozn. 3 | Datum ukončení platnosti ( 31. 12. 2005) |
CEN | EN 144-2:1998 Ochranné prostředky dýchacích orgánů – Ventily lahví na plyny – Část 2: Závitové spojení na výstupu | 4. 6. 1999 | — | |
CEN | EN 144-3:2003 Ochranné prostředky dýchacích orgánů – Ventily lahví na plyny – Část 3: Závitové spojení na výstupu pro plyny Nitrox a kyslík určené k potápění | 21. 2. 2004 | — | |
CEN | EN 145:1997 Ochranné prostředky dýchacích orgánů – Autonomní dýchací přístroje s uzavřeným dýchacím okruhem s tlakovým kyslíkem nebo se směsí tlakového kyslíku a dusíku – Požadavky, zkoušení a značení | 19. 2. 1998 | EN 145-2:1992 EN 145:1988 | Datum ukončení platnosti ( 28. 2. 1998) |
EN 145:1997/A1:2000 | 24. 1. 2001 | Pozn. 3 | Datum ukončení platnosti ( 24. 1. 2001) |
CEN | EN 148-1:1999 Ochranné prostředky dýchacích orgánů – Závity pro lícnicové části – Část 1: Připojovací oblý závit | 4. 6. 1999 | EN 148-1:1987 | Datum ukončení platnosti ( 31. 8. 1999) |
CEN | EN 148-2:1999 Ochranné prostředky dýchacích orgánů – Závity pro lícnicové části – Část 2: Přípojka s centrálním závitem | 4. 6. 1999 | EN 148-2:1987 | Datum ukončení platnosti ( 31. 8. 1999) |
CEN | EN 148-3:1999 Ochranné prostředky dýchacích orgánů – Závity pro lícnicové části – Část 3: Připojovací závit M 45 x 3 | 4. 6. 1999 | EN 148-3:1992 | Datum ukončení platnosti ( 31. 8. 1999) |
CEN | EN 149:2001 Ochranné prostředky dýchacích orgánů – Filtrační polomasky k ochraně proti částicím – Požadavky, zkoušení a značení | 21. 12. 2001 | EN 149:1991 | Datum ukončení platnosti ( 21. 12. 2001) |
CEN | EN 165:2005 Osobní prostředky na ochranu očí – Slovník | Toto je první zveřejnění | EN 165:1995 | 31. 5. 2006 |
CEN | EN 166:2001 Osobní prostředky k ochraně očí – Základní ustanovení | 10. 8. 2002 | EN 166:1995 | Datum ukončení platnosti ( 10. 8. 2002) |
CEN | EN 167:2001 Osobní prostředky k ochraně očí – Optické zkušební metody | 10. 8. 2002 | EN 167:1995 | Datum ukončení platnosti ( 10. 8. 2002) |
CEN | EN 168:2001 Osobní prostředky k ochraně očí – Neoptické zkušební metody | 10. 8. 2002 | EN 168:1995 | Datum ukončení platnosti ( 10. 8. 2002) |
CEN | EN 169:2002 Osobní prostředky k ochraně očí – Filtry pro svařování a podobné technologie – Požadavky na činitel prostupu a doporučené použití | 28. 8. 2003 | EN 169:1992 | Datum ukončení platnosti ( 28. 8. 2003) |
CEN | EN 170:2002 Osobní prostředky k ochraně očí – Filtry proti ultrafialovému záření – Požadavky na činitel prostupu a doporučené použití | 28. 8. 2003 | EN 170:1992 | Datum ukončení platnosti ( 28. 8. 2003) |
CEN | EN 171:2002 Osobní prostředky k ochraně očí – Filtry proti infračervenému záření – Požadavky na činitel prostupu a doporučené použití | 10. 4. 2003 | EN 171:1992 | Datum ukončení platnosti ( 10. 4. 2003) |
CEN | EN 172:1994 Osobní prostředky pro ochranu očí – Protisluneční filtry pro profesionální použití | 15. 5. 1996 | — | |
EN 172:1994/A1:2000 | 4. 7. 2000 | Pozn. 3 | Datum ukončení platnosti ( 31. 10. 2000) |
EN 172:1994/A2:2001 | 10. 8. 2002 | Pozn. 3 | Datum ukončení platnosti ( 10. 8. 2002) |
CEN | EN 174:2001 Prostředky k ochraně očí – Brýle pro sjezdové lyžování | 21. 12. 2001 | EN 174:1996 | Datum ukončení platnosti ( 21. 12. 2001) |
CEN | EN 175:1997 Osobní ochrana – Prostředky pro ochranu očí a obličeje při svařování a podobných postupech | 19. 2. 1998 | — | |
CEN | EN 207:1998 Osobní ochrana očí – Filtry a prostředky na ochranu očí proti laserovému záření (ochranné brýle proti laseru) | 21. 11. 1998 | EN 207:1993 | Datum ukončení platnosti ( 31. 3. 1999) |
EN 207:1998/A1:2002 | 28. 8. 2003 | Pozn. 3 | Datum ukončení platnosti ( 28. 8. 2003) |
CEN | EN 208:1998 Osobní prostředky na ochranu očí – Prostředky na ochranu očí pro seřizovací práce na laserech a laserových soustavách (ochranné brýle pro seřizování laserů) | 21. 11. 1998 | EN 208:1993 | Datum ukončení platnosti ( 31. 3. 1999) |
EN 208:1998/A1:2002 | 28. 8. 2003 | Pozn. 3 | Datum ukončení platnosti ( 28. 8. 2003) |
CEN | EN 250:2000 Dýchací přístroje – Potápěčské autonomní dýchací přístroje na tlakový vzduch s otevřeným okruhem – Požadavky, zkoušení a značení | 8. 6. 2000 | EN 250:1993 | Datum ukončení platnosti ( 19. 7. 2000) |
CEN | EN 269:1994 Ochranné prostředky dýchacích orgánů – Hadicové dýchací přístroje s nuceným přívodem vzduchu na motorový pohon s kuklou – Požadavky, zkoušení a značení | 16. 12. 1994 | — | |
CEN | EN 340:2003 Ochranné oděvy – Všeobecné požadavky | 6. 10. 2005 | EN 340:1993 | Datum ukončení platnosti ( 6. 10. 2005) |
CEN | EN 341:1992 Osobní ochranné prostředky proti pádům z výšky. Slaňovací zařízení | 23. 12. 1993 | — | |
EN 341:1992/A1:1996 | 6. 11. 1998 | Pozn. 3 | Datum ukončení platnosti ( 6. 11. 1998) |
EN 341:1992/AC:1993 | | | |
CEN | EN 342:2004 Ochranné oděvy – Soupravy a oděvní součásti na ochranu proti chladu | 6. 10. 2005 | — | |
CEN | EN 343:2003 Ochranné oděvy – Ochrana proti dešti | 21. 2. 2004 | — | |
CEN | EN 348:1992 Ochranné oděvy. Stanovení odolnosti materiálu proti malým rozstříknutým částicím roztaveného kovu. Metoda zkoušení | 23. 12. 1993 | — | |
EN 348:1992/AC:1993 | | | |
CEN | EN 352-1:2002 Chrániče sluchu – Všeobecné požadavky – Část 1: Mušlové chrániče sluchu | 28. 8. 2003 | EN 352-1:1993 | Datum ukončení platnosti ( 28. 8. 2003) |
CEN | EN 352-2:2002 Chrániče sluchu – Všeobecné požadavky – Část 2: Zátkové chrániče sluchu | 28. 8. 2003 | EN 352-2:1993 | Datum ukončení platnosti ( 28. 8. 2003) |
CEN | EN 352-3:2002 Chrániče sluchu – Všeobecné požadavky – Část 3: Mušlové chrániče sluchu na průmyslovou ochrannou přilbu | 28. 8. 2003 | EN 352-3:1996 | Datum ukončení platnosti ( 28. 8. 2003) |
CEN | EN 352-4:2001 Chrániče sluchu – Bezpečnostní požadavky a zkoušení – Část 4: Mušlové chrániče s amplitudově závislým útlumem | 10. 8. 2002 | — | |
EN 352-4:2001/A1:2005 | Toto je první zveřejnění | Pozn. 3 | 30. 4. 2006 |
CEN | EN 352-5:2002 Chrániče sluchu – Bezpečnostní požadavky a zkoušení – Část 5: Mušlové chrániče sluchu s aktivním snižováním hluku | 28. 8. 2003 | — | |
CEN | EN 352-6:2002 Chrániče sluchu – Bezpečnostní požadavky a zkoušení – Část 6: Mušlové chrániče sluchu s elektrickým dorozumívacím zařízením | 28. 8. 2003 | — | |
CEN | EN 352-7:2002 Chrániče sluchu – Bezpečnostní požadavky a zkoušení – Část 7: Zátkové chrániče sluchu s hladinovou závislostí | 28. 8. 2003 | — | |
CEN | EN 353-1:2002 Osobní ochranné prostředky proti pádům z výšky – Část 1: Pohyblivé zachycovače pádu včetně pevného zajišťovacího vedení | 28. 8. 2003 | EN 353-1:1992 | Datum ukončení platnosti ( 28. 8. 2003) |
CEN | EN 353-2:2002 Osobní ochranné prostředky proti pádům z výšky – Část 2: Pohyblivé zachycovače pádu včetně poddajného zajišťovacího vedení | 28. 8. 2003 | EN 353-2:1992 | Datum ukončení platnosti ( 28. 8. 2003 |
CEN | EN 354:2002 Osobní ochranné prostředky proti pádům z výšky – Spojovací prostředky | 28. 8. 2003 | EN 354:1992 | Datum ukončení platnosti ( 28. 8. 2003) |
CEN | EN 355:2002 Osobní ochranné prostředky proti pádům z výšky – Tlumiče pádu | 28. 8. 2003 | EN 355:1992 | Datum ukončení platnosti ( 28. 8. 2003) |
CEN | EN 358:1999 Osobní ochranné prostředky pro pracovní polohování a prevenci pádů z výšky – Pásy pro pracovní polohování a zadržení a pracovní polohovací spojovací prostředky | 21. 12. 2001 | EN 358:1992 | Datum ukončení platnosti ( 21. 12. 2001) |
CEN | EN 360:2002 Osobní ochranné prostředky proti pádům z výšky – Zatahovací zachycovače pádu | 28. 8. 2003 | EN 360:1992 | Datum ukončení platnosti ( 28. 8. 2003) |
CEN | EN 361:2002 Osobní ochranné prostředky proti pádům z výšky – Zachycovací postroje | 28. 8. 2003 | EN 361:1992 | Datum ukončení platnosti ( 28. 8. 2003) |
CEN | EN 362:2004 Osobní ochranné prostředky proti pádům z výšky – Spojky | 6. 10. 2005 | EN 362:1992 | Datum ukončení platnosti ( 6. 10. 2005) |
CEN | EN 363:2002 Osobní ochranné prostředky proti pádům z výšky – Systémy zachycení pádu | 28. 8. 2003 | EN 363:1992 | Datum ukončení platnosti ( 28. 8. 2003) |
CEN | EN 364:1992 Osobní ochranné prostředky proti pádům z výšky. Zkušební metody | 23. 12. 1993 | — | |
EN 364:1992/AC:1993 | | | |
CEN | EN 365:2004 Osobní ochranné prostředky proti pádům z výšky – Všeobecné požadavky na návody k používání, údržbě, periodické prohlídce, opravě, značení a balení | 6. 10. 2005 | EN 365:1992 | Datum ukončení platnosti ( 6. 10. 2005) |
CEN | EN 367:1992 Ochranné oděvy. Ochrana proti teplu a ohni. Metoda stanovení prostupu tepla při vystavení účinku plamene | 23. 12. 1993 | — | |
EN 367:1992/AC:1992 | | | |
CEN | EN 373:1993 Ochranné oděvy. Posuzování odolnosti materiálů proti postřiku roztaveným kovem | 23. 12. 1993 | — | |
CEN | EN 374-1:2003 Ochranné rukavice proti chemikáliím a mikroorganismům – Část 1: Terminologie a požadavky na provedení | 6. 10. 2005 | EN 374-1:1994 | Datum ukončení platnosti ( 6. 10. 2005) |
CEN | EN 374-2:2003 Ochranné rukavice proti chemikáliím a mikroorganismům – Část 2: Stanovení odolnosti proti penetraci | 6. 10. 2005 | EN 374-2:1994 | Datum ukončení platnosti ( 6. 10. 2005) |
CEN | EN 374-3:2003 Ochranné rukavice proti chemikáliím a mikroorganismům – Část 3: Stanovení odolnosti proti permeaci chemikálií | 6. 10. 2005 | EN 374-3:1994 | Datum ukončení platnosti ( 6. 10. 2005) |
CEN | EN 379:2003 Prostředky k ochraně očí – Automatické svářečské filtry | 6. 10. 2005 | EN 379:1994 | Datum ukončení platnosti ( 6. 10. 2005) |
CEN | EN 381-1:1993 Ochranný oděv pro uživatele ručních řetězových pil. Část 1: Zařízení ke zkoušení odolnosti proti pořezání řetězovou pilou | 23. 12. 1993 | — | |
CEN | EN 381-2:1995 Ochranné oděvy pro uživatele ručních řetězových pil – Část 2: Zkušební metody pro ochranu nohou | 12. 1. 1996 | — | |
CEN | EN 381-3:1996 Ochranné oděvy pro uživatele ručních řetězových pil – Část 3: Zkušební metody pro obuv | 10. 10. 1996 | — | |
CEN | EN 381-4:1999 Ochranné oděvy pro uživatele ručních řetězových pil – Část 4: Zkušební metody pro ochranné rukavice proti pořezání řetězovou pilou | 16. 3. 2000 | — | |
CEN | EN 381-5:1995 Ochranné oděvy pro uživatele ručních řetězových pil – Část 5: Požadavky pro ochranu nohou | 12. 1. 1996 | — | |
CEN | EN 381-7:1999 Ochranné oděvy pro uživatele ručních řetězových pil – Část 7: Požadavky na ochranné rukavice proti pořezání řetězovou pilou | 16. 3. 2000 | — | |
CEN | EN 381-8:1997 Ochranné oděvy pro uživatele ručních řetězových pil – Část 8: Zkušební metody pro ochranné kamaše proti pořezání řetězovou pilou | 18. 10. 1997 | — | |
CEN | EN 381-9:1997 Ochranné oděvy pro uživatele ručních řetězových pil – Část 9: Požadavky pro ochranné kamaše proti pořezání řetězovou pilou | 18. 10. 1997 | — | |
CEN | EN 381-10:2002 Ochranné oděvy pro uživatele ručních řetězových pil – Část 10: Metody zkoušení pro chrániče horní části těla | 28. 8. 2003 | — | |
CEN | EN 381-11:2002 Ochranné oděvy pro uživatele ručních řetězových pil – Část 11: Požadavky na chrániče horní části těla | 28. 8. 2003 | — | |
CEN | EN 388:2003 Ochranné rukavice proti mechanickým rizikům | 6. 10. 2005 | EN 388:1994 | Datum ukončení platnosti ( 6. 10. 2005) |
CEN | EN 393:1993 Záchranné plovací vesty a osobní plovací prostředky – Plovací prostředky – 50 N | 16. 12. 1994 | — | |
EN 393:1993/A1:1998 | 6. 11. 1998 | Pozn. 3 | Datum ukončení platnosti ( 6. 11. 1998) |
EN 393:1993/AC:1995 | | | |
CEN | EN 394:1993 Záchranné plovací vesty a osobní plovací prostředky – Doplňková příslušenství | 16. 12. 1994 | — | |
CEN | EN 395:1993 Záchranné plovací vesty a osobní plovací prostředky – Záchranné plovací vesty – 100 N | 16. 12. 1994 | — | |
EN 395:1993/A1:1998 | 6. 11. 1998 | Pozn. 3 | Datum ukončení platnosti ( 6. 11. 1998) |
EN 395:1993/AC:1995 | | | |
CEN | EN 396:1993 Záchranné plovací vesty a osobní plovací prostředky – Záchranné plovací vesty – 150 N | 16. 12. 1994 | — | |
EN 396:1993/A1:1998 | 6. 11. 1998 | Pozn. 3 | Datum ukončení platnosti ( 6. 11. 1998 |
EN 396:1993/AC:1995 | | | |
CEN | EN 397:1995 Průmyslové ochranné přilby | 12. 11. 1996 | — | |
EN 397:1995/A1:2000 | 24. 1. 2001 | Pozn. 3 | Datum ukončení platnosti ( 24. 1. 2001) |
CEN | EN 399:1993 Záchranné plovací vesty a osobní plovací prostředky – Záchranné plovací vesty – 275 N | 16. 12. 1994 | — | |
EN 399:1993/A1:1998 | 6. 11. 1998 | Pozn. 3 | Datum ukončení platnosti ( 6. 11. 1998) |
EN 399:1993/AC:1995 | | | |
CEN | EN 402:2003 Ochranné prostředky dýchacích orgánů – Autonomní dýchací sebezáchranný přístroj na tlakový vzduch s otevřeným okruhem a plicní automatikou s obličejovou maskou nebo ústenkou – Požadavky, zkoušení a značení | 21. 2. 2004 | EN 402:1993 | Datum ukončení platnosti ( 21. 2. 2004) |
CEN | EN 403:2004 Dýchací sebezáchranné prostředky – Únikové filtrační dýchací přístroje s kuklou proti ohni – Požadavky, zkoušení a značení | 6. 10. 2005 | EN 403:1993 | Datum ukončení platnosti ( 6. 10. 2005) |
CEN | EN 404:2005 Dýchací sebezáchranné prostředky – Sebezáchranné filtrační dýchací přístroje s ústenkou k ochraně proti oxidu uhelnatému – Požadavky, zkoušení a značení | 6. 10. 2005 | EN 404:1993 | Datum ukončení platnosti ( 2. 12. 2005) |
CEN | EN 405:2001 Ochranné prostředky dýchacích orgánů – Filtrační polomasky s ventily proti plynům nebo plynům a částicím – Požadavky, zkoušení a značení | 10. 8. 2002 | EN 405:1992 | Datum ukončení platnosti ( 10. 8. 2002) |
CEN | EN 407:2004 Ochranné rukavice proti tepelným rizikům (teplu a/nebo ohni) | 6. 10. 2005 | EN 407:1994 | Datum ukončení platnosti ( 6. 10. 2005) |
CEN | EN 420:2003 Ochranné rukavice – Všeobecné požadavky a metody zkoušení Pozn. 4 | 2. 12. 2005 | EN 420:1994 | Datum ukončení platnosti ( 2. 12. 2005) |
CEN | EN 421:1994 Ochranné rukavice proti ionizujícímu záření a radioaktivnímu zamoření | 16. 12. 1994 | — | |
CEN | EN 443:1997 Přilby pro hasiče | 19. 2. 1998 | — | |
CEN | EN 458:2004 Chrániče sluchu – Doporučení pro výběr, používání, ošetřování a údržbu – Návod | 6. 10. 2005 | EN 458:1993 | Datum ukončení platnosti ( 6. 10. 2005) |
CEN | EN 463:1994 Ochranné oděvy – Ochrana proti kapalným chemikáliím – Zkušební metoda – Stanovení odolnosti proti pronikání proudu kapaliny (Jet-test) | 16. 12. 1994 | — | |
CEN | EN 464:1994 Ochranné oděvy – Ochrana proti kapalným a plynným chemikáliím, včetně kapalných aerosolů a pevných částic – Zkušební metoda – Stanovení těsnosti plynotěsných oděvů (Zkouška vnitřním přetlakem) | 16. 12. 1994 | — | |
CEN | EN 468:1994 Ochranné oděvy – Ochrana proti kapalným chemikáliím – Zkušební metoda – Stanovení odolnosti vůči penetraci při postřiku (Spray Test) | 16. 12. 1994 | — | |
CEN | EN 469:2005 Ochranné oděvy pro hasiče – Požadavky a zkušební metody pro ochranné oděvy pro hasiče | Toto je první zveřejnění | EN 469:1995 | 30. 6. 2006 |
CEN | EN 470-1:1995 Ochranné oděvy pro použití při svařování a podobných postupech – Část 1: Všeobecné požadavky | 12. 1. 1996 | — | |
EN 470-1:1995/A1:1998 | 13. 6. 1998 | Pozn. 3 | Datum ukončení platnosti ( 31. 8. 1998) |
CEN | EN 471:2003 Výstražné oděvy s vysokou viditelností pro profesionální použití – Metody zkoušení a požadavky | 6. 10. 2005 | EN 471:1994 | Datum ukončení platnosti ( 6. 10. 2005) |
CEN | EN 510:1993 Požadavky na ochranné oděvy používané při riziku zachycení pohyblivými částmi | 16. 12. 1994 | — | |
CEN | EN 511:1994 Ochranné rukavice proti chladu | 16. 3. 2000 | — | |
CEN | EN 530:1994 Odolnost materiálů ochranných oděvů proti oděru – Zkušební metody | 30. 8. 1995 | — | |
EN 530:1994/AC:1995 | | | |
CEN | EN 531:1995 Ochranné oděvy pro pracující v průmyslu vystavené teplu (s výjimkou oděvů pro hasiče a svářeče) | 6. 11. 1998 | — | |
EN 531:1995/A1:1998 | 4. 6. 1999 | Pozn. 3 | Datum ukončení platnosti ( 4. 6. 1999) |
CEN | EN 533:1997 Ochranné oděvy – Ochrana proti teplu a ohni – Materiály a sestavy materiálů s omezeným šířením plamene | 14. 6. 1997 | — | |
CEN | EN 564:1997 Horolezecká výzbroj – Pomocná šňůra – Bezpečnostní požadavky a zkušební metody | 10. 8. 2002 | — | |
CEN | EN 565:1997 Horolezecká výzbroj – Popruhy – Bezpečnostní požadavky a zkušební metody | 10. 8. 2002 | — | |
CEN | EN 566:1997 Horolezecká výzbroj – Smyčky – Bezpečnostní požadavky a zkušební metody | 10. 8. 2002 | — | |
CEN | EN 567:1997 Horolezecká výzbroj – Lanové svěry – Bezpečnostní požadavky a zkušební metody | 10. 8. 2002 | — | |
CEN | EN 568:1997 Horolezecká výzbroj – Kotevní prostředky do ledu – Bezpečnostní požadavky a zkušební metody | 14. 6. 1997 | — | |
CEN | EN 569:1997 Horolezecká výzbroj – Skalní skoby – Bezpečnostní požadavky a zkušební metody | 10. 8. 2002 | — | |
CEN | EN 659:2003 Ochranné rukavice pro hasiče | 21. 2. 2004 | EN 659:1996 | Datum ukončení platnosti ( 21. 2. 2004) |
CEN | EN 702:1994 Ochranné oděvy – Ochrana proti teplu a ohni – Zkušební metoda pro stanovení prostupu tepla ochranným oděvem nebo jeho materiály při dotyku | 12. 1. 1996 | — | |
CEN | EN 795:1996 Ochrana proti pádům z výšky – Kotvicí zařízení – Požadavky a zkoušení | 12. 2. 2000 | — | |
Upozornění: Tato publikace se netýká zařízení popsaných v třídách A (konstrukční ukotvení), C (kotvicí zařízení využívající vodorovná flexibilní vedení) a D (kotvicí zařízení využívající vodorovné pevné kotvicí kolejnice) uvedených v odstavcích 3.13.1, 3.13.3, 3.13.4, 4. 3.1, 4. 3.3, 4. 3.4, 5. 2. 1, 5. 2. 2, 5. 2. 4, 5. 2. 5, 5.3.2 (pro třídu A1), 5.3.3, 5.3.4, 5.3.5, 6 (pro třídy A, C a D), v příloze A (odstavce A.2, A.3, A.5 a A.6), v příloze B a v příloze ZA (pro třídy A, C a D), u kterých se nepředpokládá shoda s ustanoveními směrnice 89/686/EHS. |
| EN 795:1996/A1:2000 | 24. 1. 2001 | Pozn. 3 | Datum ukončení platnosti ( 30. 4. 2001) |
CEN | EN 812:1997 Průmyslové přilby chránící při nárazu hlavou | 19. 2. 1998 | — | |
EN 812:1997/A1:2001 | 10. 8. 2002 | Pozn. 3 | Datum ukončení platnosti ( 10. 8. 2002) |
CEN | EN 813:1997 Osobní ochranné prostředky pro prevenci pádů z výšky – Sedací postroje | 14. 6. 1997 | — | |
CEN | EN 863:1995 Ochranné oděvy – Mechanické vlastnosti – Zkušební metoda: Odolnost proti propíchnutí | 15. 5. 1996 | — | |
CEN | EN 892:2004 Horolezecká výzbroj – Dynamická horolezecká lana – Bezpečnostní požadavky a zkoušební metody | 6. 10. 2005 | EN 892:1996 | Datum ukončení platnosti ( 6. 10. 2005) |
CEN | EN 893:1999 Horolezecká výzbroj – Stoupací železa – Bezpečnostní požadavky a zkušební metody | 10. 8. 2002 | — | |
CEN | EN 943-1:2002 Ochranné oděvy proti kapalným a plynným chemikáliím, včetně kapalných aerosolů a pevných částic – Část 1: Požadavky na účinnost protichemických oděvů ventilovaných a neventilovaných: "plynotěsných"(typ 1) a které nejsou "plynotěsné" (typ 2) | 28. 8. 2003 | — | |
CEN | EN 943-2:2002 Ochranné oděvy proti kapalným a plynným chemikáliím, včetně kapalných aerosolů a pevných částic – Část 2: Požadavky na účinnost "plynotěsných" (typ 1) protichemických ochranných oděvů pro záchranná družstva (ET) | 10. 8. 2002 | — | |
CEN | EN 958:1996 Horolezecká výzbroj – Tlumiče nárazu k použití na zajištěných cestách – Bezpečnostní požadavky a zkoušení | 14. 6. 1997 | — | |
CEN | EN 960:1994 Makety hlavy pro zkoušení ochranných přileb | 15. 5. 1996 | — | |
EN 960:1994/A1:1998 | 6. 11. 1998 | Pozn. 3 | Datum ukončení platnosti ( 6. 11. 1998) |
CEN | EN 966:1996 Přilby pro létání a podobné sporty | 10. 10. 1996 | — | |
EN 966:1996/A1:2000 | 4. 7. 2000 | Pozn. 3 | Datum ukončení platnosti ( 30. 9. 2000) |
CEN | EN 1073-1:1998 Ochranné oděvy proti radioaktivní kontaminaci – Část 1: Požadavky a zkušební metody pro ochranné oděvy s nucenou ventilací proti kontaminaci radioaktivními částicemi | 6. 11. 1998 | — | |
CEN | EN 1073-2:2002 Ochranné oděvy proti radioaktivní kontaminaci – Část 2: Požadavky a zkušební metody pro ochranné oděvy bez nucené ventilace proti kontaminaci radioaktivními částicemi | 28. 8. 2003 | — | |
CEN | EN 1077:1996 Přilby pro sjezdové lyžování | 10. 10. 1996 | — | |
CEN | EN 1078:1997 Přilby pro cyklisty a pro uživatele skateboardů a kolečkových bruslí | 14. 6. 1997 | — | |
EN 1078:1997/A1:2005 | Toto je první zveřejnění | Pozn. 3 | 30. 6. 2006 |
CEN | EN 1080:1997 Ochranné přilby proti nárazu pro malé děti | 14. 6. 1997 | — | |
EN 1080:1997/A1:2002 | 28. 8. 2003 | Pozn. 3 | Datum ukončení platnosti ( 28. 8. 2003) |
EN 1080:1997/A2:2005 | Toto je první zveřejnění | Pozn. 3 | 30. 6. 2006 |
CEN | EN 1082-1:1996 Ochranné oděvy – Rukavice a chrániče horních končetin chránící proti říznutí a bodnutí ručními noži – Část 1: Rukavice a chrániče horních končetin z kroužkového pletiva | 14. 6. 1997 | — | |
CEN | EN 1082-2:2000 Ochranné oděvy – Rukavice a chrániče horních končetin chránící proti říznutí a bodnutí ručními noži – Část 2: Rukavice a chrániče končetin z jiných materiálů než z kroužkového pletiva | 21. 12. 2001 | — | |
CEN | EN 1082-3:2000 Ochranné oděvy – Rukavice a chrániče horních končetin chránící proti říznutí a bodnutí ručními noži – Část 3: Zkouška nárazovým řezem pro textilie, usně a jiné materiály | 21. 12. 2001 | — | |
CEN | EN 1095:1998 Palubní bezpečnostní postroje a bezpečnostní lana pro použití na rekreačních plavidlech – Bezpečnostní požadavky a zkušební metody | 6. 11. 1998 | — | |
CEN | EN 1146:2005 Ochranné prostředky dýchacích orgánů – Autonomní dýchací přístroje s otevřeným okruhem s tlakovým vzduchem a s kuklou – Požadavky, zkoušení a značení | Toto je první zveřejnění | EN 1146:1997 | 30. 4. 2006 |
CEN | EN 1149-1:1995 Ochranné oděvy – Elektrostatické vlastnosti – Část 1: Povrchový měrný odpor (Zkušební metody a požadavky) | 10. 10. 1996 | — | |
CEN | EN 1149-2:1997 Ochranné oděvy – Elektrostatické vlastnosti – Část 2: Zkušební metoda pro měření vnitřního odporu | 19. 2. 1998 | — | |
CEN | EN 1149-3:2004 Ochranné oděvy – Elektrostatické vlastnosti – Část 3: Metody zkoušení pro měření snížení náboje | 6. 10. 2005 | — | |
CEN | EN 1150:1999 Ochranné oděvy – Výstražné oděvy s vysokou viditelností pro neprofesionální použití – Metody zkoušení a požadavky | 4. 6. 1999 | — | |
CEN | EN 1384:1996 Přilby pro jezdce na koních | 14. 6. 1997 | — | |
EN 1384:1996/A1:2001 | 10. 8. 2002 | Pozn. 3 | Datum ukončení platnosti ( 10. 8. 2002) |
CEN | EN 1385:1997 Přilby pro kanoistiku a sporty na divoké vodě | 13. 6. 1998 | — | |
EN 1385:1997/A1:2005 | 6. 10. 2005 | Pozn. 3 | Datum ukončení platnosti ( 6. 10. 2005) |
CEN | EN 1486:1996 Ochranné oděvy pro hasiče – Požadavky a zkušební metody pro reflexní oděvy pro speciální hašení ohně | 3. 12. 1996 | — | |
CEN | EN 1621-1:1997 Ochranné oděvy pro motoristy proti mechanickým nárazům – Část 1: Požadavky a zkušební metody pro chrániče proti nárazu | 13. 6. 1998 | — | |
CEN | EN 1621-2:2003 Ochranné oděvy pro motocyklisty proti mechanickým nárazům – Část 2: Chrániče zad pro motocyklisty – Požadavky a metody zkoušení | 6. 10. 2005 | — | |
CEN | EN 1731:1997 Prostředky na ochranu očí a obličeje z pletiva pro průmyslové a jiné použití proti mechanickým nebezpečím a/nebo sálavému teplu | 14. 6. 1997 | — | |
EN 1731:1997/A1:1997 | 13. 6. 1998 | Pozn. 3 | Datum ukončení platnosti ( 30. 6. 1998) |
CEN | EN 1809:1997 Potápěčská výzbroj – Kompenzátor vztlaku – Funkční a bezpečnostní požadavky, zkušební metody | 13. 6. 1998 | — | |
CEN | EN 1827:1999 Ochranné prostředky dýchacích orgánů – Polomasky bez vdechovacích ventilů a s vyměnitelnými filtry na ochranu proti plynům nebo proti plynům a částicím nebo pouze proti částicím – Požadavky, zkoušení a značení | 24. 2. 2001 | — | |
CEN | EN 1836:2005 Osobní prostředky pro ochranu očí – Protisluneční brýle a protisluneční filtry pro všeobecné použití | 2. 12. 2005 | EN 1836:1997 | Datum ukončení platnosti ( 31. 3. 2006) |
CEN | EN 1868:1997 Osobní ochranné prostředky proti pádům z výšky – Seznam ekvivalentních termínů | 18. 10. 1997 | — | |
CEN | EN 1891:1998 Osobní ochranné prostředky pro prevenci pádů z výšky – Nízko průtažná lana s opláštěným jádrem | 6. 11. 1998 | — | |
CEN | EN 1938:1998 Osobní prostředky na ochranu očí – Uzavřené brýle pro uživatele motocyklů a mopedů | 4. 6. 1999 | — | |
CEN | EN ISO 4869-2:1995 Akustika. Chrániče sluchu – Část 2: Odhad hladin akustického tlaku A za nasazeným chráničem sluchu (ISO 4869-2:1994) | 15. 5. 1996 | — | |
CEN | EN ISO 4869-4:2000 Akustika – Chrániče sluchu – Část 4: Měření hladiny akustického tlaku mušlových chráničů sluchu s amplitudově závislým útlumem (ISO/TR 4869-4:1998) | 6. 10. 2005 | — | |
CEN | EN ISO 6529:2001 Ochranné oděvy – Ochrana proti chemikáliím – Stanovení odolnosti materiálů ochranných oděvů proti permeaci kapalin a plynů (ISO 6529:2001) | 6. 10. 2005 | EN 369:1993 | Datum ukončení platnosti ( 6. 10. 2005) |
CEN | EN ISO 6530:2005 Ochranné oděvy – Odolnost proti kapalným chemikáliím – Metoda zkoušení odolnosti materiálu proti pronikání (penetraci) kapalin (ISO 6530:2005) | 6. 10. 2005 | EN 368:1992 | Datum ukončení platnosti ( 6. 10. 2005) |
CEN | EN ISO 6942:2002 Ochranné oděvy – Ochrana proti teplu a ohni – Zkušební metoda: hodnocení materiálu a kombinací materiálů vystavených sálavému teplu (ISO 6942:2002) | 28. 8. 2003 | EN 366:1993 | Datum ukončení platnosti ( 28. 8. 2003) |
CEN | EN ISO 10256:2003 Ochrana hlavy a obličeje hráčů ledního hokeje (ISO 10256:2003) | 6. 10. 2005 | EN 967:1996 | Datum ukončení platnosti ( 6. 10. 2005) |
CEN | EN ISO 10819:1996 Vibrace a rázy – Vibrace ruky a paže – Metoda měření a hodnocení činitele přenosu vibrací rukavicemi na dlaň ruky (ISO 10819:1996) | 3. 12. 1996 | — | |
CEN | EN 12083:1998 Ochranné prostředky dýchacích orgánů – Filtry s dýchací hadicí (filtry, které se nepřipevňují k masce) – Protiplynové filtry, filtry proti částicím a filtry kombinované – Požadavky, zkoušení a značení | 4. 7. 2000 | — | |
EN 12083:1998/AC:2000 | | | |
CEN | EN 12270:1998 Horolezecká výzbroj – Vklíněnce – Bezpečnostní požadavky a zkušební metody | 16. 3. 2000 | — | |
CEN | EN 12275:1998 Horolezecká výzbroj – Karabiny – Bezpečnostní požadavky a zkušební metody | 16. 3. 2000 | — | |
CEN | EN 12276:1998 Horolezecká výzbroj – Mechanické vklíněnce – Bezpečnostní požadavky a zkušební metody | 24. 2. 2001 | — | |
EN 12276:1998/AC:2000 | | | |
CEN | EN 12277:1998 Horolezecká výzbroj – Navazovací úvazky – Bezpečnostní požadavky a zkušební metody | 6. 11. 1998 | — | |
CEN | EN 12278:1998 Horolezecká výzbroj – Kladky – Bezpečnostní požadavky a zkušební metody | 6. 11. 1998 | — | |
CEN | EN 12477:2001 Ochranné rukavice pro svářeče | 10. 8. 2002 | — | |
EN 12477:2001/A1:2005 | 6. 10. 2005 | Pozn. 3 | Datum ukončení platnosti ( 31. 12. 2005) |
CEN | EN 12492:2000 Horolezecká výstroj – Přilby pro horolezce – Bezpečnostní požadavky a zkušební metody | 21. 12. 2001 | — | |
EN 12492:2000/A1:2002 | 28. 8. 2003 | Pozn. 3 | Datum ukončení platnosti ( 28. 8. 2003) |
CEN | EN 12568:1998 Prostředky na ochranu chodidel a nohou – Požadavky a zkušební metody pro tužinky a kovové vložky odolné proti propíchnutí | 6. 11. 1998 | — | |
CEN | EN 12628:1999 Potápěčská výzbroj – Kombinovaná vztlaková a záchranná zařízení – Funkční a bezpečnostní požadavky, zkušební metody | 4. 7. 2000 | — | |
EN 12628:1999/AC:2000 | | | |
CEN | EN 12941:1998 Ochranné prostředky dýchacích orgánů – Filtrační prostředky s pomocnou ventilací připojené k přilbě nebo ke kukle – Požadavky, zkoušení a značení | 4. 6. 1999 | EN 146:1991 | Datum ukončení platnosti ( 4. 6. 1999) |
EN 12941:1998/A1:2003 | 6. 10. 2005 | Pozn. 3 | Datum ukončení platnosti ( 6. 10. 2005) |
CEN | EN 12942:1998 Ochranné prostředky dýchacích orgánů – Filtrační prostředky s pomocnou ventilací připojené k masce, polomasce a čtvrtmasce – Požadavky, zkoušení a značení | 4. 6. 1999 | EN 147:1991 | Datum ukončení platnosti ( 4. 6. 1999) |
EN 12942:1998/A1:2002 | 28. 8. 2003 | Pozn. 3 | Datum ukončení platnosti ( 28. 8. 2003) |
CEN | EN 13034:2005 Ochranné oděvy proti kapalným chemikáliím – Požadavky na provedení ochranných protichemických oděvů poskytujících omezenou ochranu proti kapalným chemikáliím (prostředky typu 6 a typu PB [6]) | 6. 10. 2005 | — | |
CEN | EN 13061:2001 Ochranné oděvy – Holenní chrániče pro hráče kopané – Požadavky a zkušební metody | 10. 8. 2002 | — | |
CEN | EN 13087-1:2000 Ochranné přilby – Zkušební metody – Část 1: Podmínky zkoušek a příprava před zkouškami (klimatizování) | 10. 8. 2002 | — | |
EN 13087-1:2000/A1:2001 | 10. 8. 2002 | Pozn. 3 | Datum ukončení platnosti ( 10. 8. 2002) |
CEN | EN 13087-2:2000 Ochranné přilby – Zkušební metody – Část 2: Odolnost proti nárazu (schopnost tlumení nárazu) | 10. 8. 2002 | — | |
EN 13087-2:2000/A1:2001 | 10. 8. 2002 | Pozn. 3 | Datum ukončení platnosti ( 10. 8. 2002) |
CEN | EN 13087-3:2000 Ochranné přilby – Zkušební metody – Část 3: Odolnost proti průrazu (proti úderu ostrým předmětem) | 10. 8. 2002 | — | |
EN 13087-3:2000/A1:2001 | 10. 8. 2002 | Pozn. 3 | Datum ukončení platnosti ( 10. 8. 2002) |
CEN | EN 13087-4:2000 Ochranné přilby – Zkušební metody – Část 4: Účinnost uchycení (upevnění) náhlavní vložky | 21. 12. 2001 | — | |
CEN | EN 13087-5:2000 Ochranné přilby – Zkušební metody – Část 5: Pevnost náhlavní vložky | 24. 2. 2001 | — | |
CEN | EN 13087-6:2000 Ochranné přilby – Zkušební metody – Část 6: Zorné pole | 10. 8. 2002 | — | |
EN 13087-6:2000/A1:2001 | 10. 8. 2002 | Pozn. 3 | Datum ukončení platnosti ( 10. 8. 2002) |
CEN | EN 13087-7:2000 Ochranné přilby – Zkušební metody – Část 7: Odolnost proti plameni | 10. 8. 2002 | — | |
EN 13087-7:2000/A1:2001 | 10. 8. 2002 | Pozn. 3 | Datum ukončení platnosti ( 10. 8. 2002) |
CEN | EN 13087-8:2000 Ochranné přilby – Zkušební metody – Část 8: Elektrické vlastnosti | 21. 12. 2001 | — | |
EN 13087-8:2000/A1:2005 | 6. 10. 2005 | Pozn. 3 | Datum ukončení platnosti ( 6. 10. 2005) |
CEN | EN 13087-10:2000 Ochranné přilby – Zkušební metody – Část 10: Odolnost proti sálavému teplu | 21. 12. 2001 | — | |
CEN | EN 13138-1:2003 Plovací pomůcky pro výuku plavání – Část 1: Bezpečnostní požadavky a metody zkoušení pro plovací pomůcky, které uživatel obléká | 6. 10. 2005 | — | |
CEN | EN 13158:2000 Ochranné oděvy – Ochranné kabáty, chrániče těla a ramen pro jezdce na koních – Požadavky a zkušební metody | 24. 2. 2001 | — | |
CEN | EN 13178:2000 Osobní prostředky k ochraně očí – Ochranné prostředky očí pro uživatele sněžných skútrů | 21. 12. 2001 | — | |
CEN | EN 13274-1:2001 Ochranné prostředky dýchacích orgánů – Metody zkoušení – Část 1: Stanovení průniku a celkového průniku | 21. 12. 2001 | — | |
CEN | EN 13274-2:2001 Ochranné prostředky dýchacích orgánů – Metody zkoušení – Část 2: Praktické zkoušky | 21. 12. 2001 | — | |
CEN | EN 13274-3:2001 Ochranné prostředky dýchacích orgánů – Zkušební metody – Část 3: Stanovení dýchacího odporu | 10. 8. 2002 | — | |
CEN | EN 13274-4:2001 Ochranné prostředky dýchacích orgánů – Metody zkoušení – Část 4: Zkoušky plamenem | 10. 8. 2002 | — | |
CEN | EN 13274-5:2001 Ochranné prostředky dýchacích orgánů – Metody zkoušení – Část 5: Kondicionování | 21. 12. 2001 | — | |
CEN | EN 13274-6:2001 Ochranné prostředky dýchacích orgánů – Zkušební metody – Část 6: Stanovení koncentrace oxidu uhličitého ve vdechovaném vzduchu | 10. 8. 2002 | — | |
CEN | EN 13274-7:2002 Ochranné prostředky dýchacích orgánů – Metody zkoušení – Část 7: Stanovení průniku aerosolu filtrem proti částicím | 28. 8. 2003 | — | |
CEN | EN 13274-8:2002 Ochranné prostředky dýchacích orgánů – Metody zkoušení – Část 8: Stanovení zanášení dolomitovým prachem u filtrů proti částicím | 28. 8. 2003 | — | |
CEN | EN 13277-1:2000 Ochranné prostředky pro bojové sporty – Část 1: Všeobecné požadavky a zkušební metody | 24. 2. 2001 | — | |
CEN | EN 13277-2:2000 Ochranné prostředky pro bojové sporty – Část 2: Doplňkové požadavky a zkušební metody pro chrániče nártu, holeně a předloktí | 24. 2. 2001 | — | |
CEN | EN 13277-3:2000 Ochranné prostředky pro bojové sporty – Část 3: Doplňkové požadavky a zkušební metody pro chrániče trupu | 24. 2. 2001 | — | |
CEN | EN 13277-4:2001 Ochranné prostředky pro bojové sporty – Část 4: Doplňkové požadavky a zkušební metody pro chrániče hlavy | 10. 8. 2002 | — | |
CEN | EN 13277-5:2002 Ochranné prostředky pro bojové sporty – Část 5: Doplňkové požadavky a zkušební metody pro chrániče genitálií a břicha | 10. 8. 2002 | — | |
CEN | EN 13277-6:2003 Ochranné prostředky pro bojové sporty – Část 6: Doplňkové požadavky a metody zkoušení pro chrániče prsou pro ženy | 21. 2. 2004 | — | |
CEN | EN 13287:2004 Osobní ochranné prostředky – Obuv – Metoda zkoušení odolnosti proti uklouznutí | 6. 10. 2005 | — | |
CEN | EN 13356:2001 Výstražné doplňky pro neprofesionální použití – Metody zkoušení a požadavky | 21. 12. 2001 | — | |
CEN | EN 13484:2001 Přilby pro sáňkaře | 10. 8. 2002 | — | |
CEN | EN 13546:2002 Ochranné oděvy – Chrániče horních končetin, trupu, dolních končetin a genitálií pro brankáře a chrániče holení pro hráče pozemního hokeje – Požadavky a zkušební metody | 28. 8. 2003 | — | |
CEN | EN 13567:2002 Ochranné oděvy – Ochranné prostředky horních končetin, trupu, dolních končetin, genitálií a obličeje pro šermíře – Požadavky a zkušební metody | 28. 8. 2003 | — | |
CEN | EN 13594:2002 Ochranné rukavice pro profesionální řidiče motocyklů – Požadavky a zkušební metody | 28. 8. 2003 | — | |
CEN | EN 13595-1:2002 Ochranné oděvy pro profesionální řidiče motocyklů – Bundy, kalhoty, kombinézy nebo obleky – Část 1: Všeobecné požadavky | 28. 8. 2003 | — | |
CEN | EN 13595-2:2002 Ochranné oděvy pro profesionální řidiče motocyklů – Bundy, kalhoty, kombinézy nebo obleky – Část 2: Metoda zkoušení pro zjišťování odolnosti proti oděru nárazy | 28. 8. 2003 | — | |
CEN | EN 13595-3:2002 Ochranné oděvy pro profesionální řidiče motocyklů – Bundy, kalhoty, kombinézy nebo obleky – Část 3: Metoda zkoušení pro zjišťování odolnosti proti roztržení | 28. 8. 2003 | — | |
CEN | EN 13595-4:2002 Ochranné oděvy pro profesionální řidiče motocyklů – Bundy, kalhoty, kombinézy nebo obleky – Část 4: Metoda zkoušení pro zjišťování odolnosti proti nárazovému řezu | 28. 8. 2003 | — | |
CEN | EN 13634:2002 Ochranná obuv pro profesionální řidiče motocyklů – Požadavky a zkušební metody | 28. 8. 2003 | — | |
CEN | EN 13781:2001 Ochranné přilby pro řidiče a spolujezdce motorových saní a sportovních bobů | 10. 8. 2002 | — | |
CEN | EN 13794:2002 Ochranné prostředky dýchacích orgánů – Únikový autonomní dýchací přístroj s uzavřeným okruhem – Požadavky, zkoušení a značení | 28. 8. 2003 | EN 400:1993 EN 401:1993 EN 1061:1996 | Datum ukončení platnosti ( 28. 8. 2003) |
CEN | EN 13819-1:2002 Chrániče sluchu – Zkoušení – Část 1: Fyzikální metody zkoušení | 28. 8. 2003 | — | |
CEN | EN 13819-2:2002 Chrániče sluchu – Zkoušení – Část 2: Akustické metody zkoušení | 28. 8. 2003 | — | |
CEN | EN 13911:2004 Ochranné oděvy pro hasiče – Požadavky a metody zkoušení pro kukly pro hasiče | 6. 10. 2005 | — | |
CEN | EN 13949:2003 Dýchací přístroje – Potápěčské autonomní dýchací přístroje s otevřeným okruhem na tlakový Nitrox a kyslík – Požadavky, zkoušení a značení | 21. 2. 2004 | — | |
CEN | EN ISO 13982-1:2004 Ochranný oděv pro použití proti pevným částicím chemikálií – Část 1: Požadavky na provedení pro ochranné oděvy proti chemikáliím poskytující ochranu celého těla proti poletavým pevným částicím (oděv typu 5) (ISO 13982-1:2004) | 6. 10. 2005 | — | |
CEN | EN ISO 13982-2:2004 Ochranný oděv pro použití proti pevným částicím chemikálií – Část 2: Metoda zkoušení pro stanovení průniku aerosolů jemných částic dovnitř oděvu (ISO 13982-2:2004) | 6. 10. 2005 | — | |
CEN | EN ISO 13995:2000 Ochranné oděvy – Mechanické vlastnosti – Zkušební metody pro zjištění odolnosti materiálů proti protržení a dalšímu dynamickému trhání (ISO 13995:2000) | 6. 10. 2005 | — | |
CEN | EN ISO 13997:1999 Ochranné oděvy – Mechanické vlastnosti – Stanovení odolnosti proti proříznutí ostrými předměty (ISO 13997:1999) | 4. 7. 2000 | — | |
EN ISO 13997:1999/AC:2000 | | | |
CEN | EN ISO 13998:2003 Ochranné oděvy – Zástěry, kalhoty a vesty chránící proti říznutí a bodnutí ručními noži (ISO 13998:2003) | 28. 8. 2003 | EN 412:1993 | Datum ukončení platnosti ( 28. 8. 2003) |
CEN | EN 14021:2003 Ochranné štíty proti kamenům a úlomkům pro terénní motocyklisty – Požadavky a metody zkoušení | 6. 10. 2005 | — | |
CEN | EN 14052:2005 Průmyslové přilby s vysokým stupněm ochrany | Toto je první zveřejnění | — | |
CEN | EN 14058:2004 Ochranné oděvy – Oděvní součásti na ochranu proti chladnému prostředí | 6. 10. 2005 | — | |
CEN | EN 14120:2003 Ochranné oděvy – Chrániče zápěstí, dlaní, kolenou a loktů pro uživatele kolečkového sportovního náčiní – Požadavky a metody zkoušení | 21. 2. 2004 | — | |
CEN | EN 14126:2003 Ochranné oděvy – Všeobecné požadavky a metody zkoušení ochranných oděvů proti infekčním agens | 6. 10. 2005 | — | |
CEN | EN 14143:2003 Dýchací přístroje – Autonomní potápěčský dýchací přístroj typu rebreather | 6. 10. 2005 | — | |
CEN | EN 14225-1:2005 Potápěčské oděvy a ochranné prostředky proti studené vodě a jiným kapalinám – Část 1: Potápěčské neoprenové oděvy – Požadavky, metody zkoušení a směrnice pro výběr a použití | 6. 10. 2005 | — | |
CEN | EN 14225-2:2005 Potápěčské oděvy a ochranné prostředky proti studené vodě a jiným kapalinám – Část 2: Potápěčské pryžové oděvy – Požadavky, metody zkoušení a směrnice pro výběr a použití | 6. 10. 2005 | — | |
CEN | EN 14225-3:2005 Potápěčské oděvy – Část 3: Aktivně zahřívaný nebo ochlazovaný oblek (systémy) – Požadavky a metody zkoušení | 6. 10. 2005 | — | |
CEN | EN 14225-4:2005 Potápěčské oděvy – Část 4: Obleky s vnitřním atmosférickým tlakem – Požadavky na lidské faktory a metody zkoušení | 6. 10. 2005 | — | | CEN | EN 14325:2004 Ochranné oděvy proti chemikáliím – Metody zkoušení a klasifikace účinnosti pro materiály, švy, spoje a sestavy protichemických ochranných oděvů | 6. 10. 2005 | — | |
CEN | EN 14328:2005 Ochranné oděvy – Rukavice a chrániče paží chránicí proti pořezání noži s pohonem – Požadavky a metody zkoušení | 6. 10. 2005 | — | |
CEN | EN 14360:2004 Ochranné oděvy proti dešti – Metoda zkoušení pro hotové oděvní součásti – Působení kapek o vysoké energii shora | 6. 10. 2005 | — | |
CEN | EN 14387:2004 Ochranné prostředky dýchacích orgánů – Protiplynové a kombinované filtry – Požadavky, zkoušení a značení | 6. 10. 2005 | EN 372:1992 EN 371:1992 EN 141:2000 | Datum ukončení platnosti ( 6. 10. 2005) |
CEN | EN 14404:2004 Osobní ochranné prostředky – Chrániče kolen pro práci vkleče | 6. 10. 2005 | — | |
CEN | EN 14435:2004 Ochranné prostředky dýchacích orgánů – Autonomní dýchací přístroj s otevřeným okruhem na tlakový vzduch s polomaskou navrženou pouze pro používání s přetlakem – Požadavky, zkoušení a značení | 6. 10. 2005 | — | |
CEN | EN 14458:2004 Prostředky k ochraně očí – Ochranné obličejové štíty a hledí ochranných přileb pro hasiče, pracovníky sanitních vozů a záchranných služeb | 6. 10. 2005 | — | |
CEN | EN ISO 14460:1999 Ochranné oděvy pro řidiče závodních automobilů – Ochrana proti teplu a plameni – Technické požadavky a zkušební metody (ISO 14460:1999) | 16. 3. 2000 | — | |
EN ISO 14460:1999/A1:2002 | 10. 8. 2002 | Pozn. 3 | Datum ukončení platnosti ( 30. 9. 2002) |
EN ISO 14460:1999/AC:1999 | | | |
CEN | EN 14529:2005 Ochranné prostředky dýchacích orgánů – Autonomní dýchací přístroj s otevřeným okruhem na tlakový vzduch s polomaskou pro používání s přetlakem s plicní automatikou pouze pro únikové účely – Požadavky, zkoušení a značení | Toto je první zveřejnění | — | |
CEN | EN 14572:2005 Ochranné přilby s vysokým stupněm ochrany pro jezdce na koních | 6. 10. 2005 | — | |
CEN | EN 14593-1:2005 Ochranné prostředky dýchacích orgánů – Hadicové dýchací přístroje na tlakový vzduch s plicní automatikou – Část 1: Přístroje s obličejovou maskou – Požadavky, zkoušení a značení | 6. 10. 2005 | EN 139:1994 | Datum ukončení platnosti ( 2. 12. 2005) |
CEN | EN 14593-2:2005 Ochranné prostředky dýchacích orgánů – Hadicové dýchací přístroje na tlakový vzduch s plicní automatikou – Část 2: Přístroje s přetlakem s polomaskou – Požadavky, zkoušení a značení | 6. 10. 2005 | EN 139:1994 | Datum ukončení platnosti ( 2. 12. 2005) |
EN 14593-2:2005/AC:2005 | | | |
CEN | EN 14594:2005 Ochranné prostředky dýchacích orgánů – Hadicové dýchací přístroje na tlakový vzduch se stálým průtokem – Požadavky, zkoušení a značení | 6. 10. 2005 | EN 139:1994 EN 12419:1999 EN 1835:1999 EN 270:1994 EN 271:1995 | Datum ukončení platnosti ( 2. 12. 2005) |
EN 14594:2005/AC:2005 | | | |
CEN | EN 14605:2005 Ochrana proti kapalným chemikáliím – Požadavky na oděvy s vodotěsným spojením (typ 3) nebo těsnými při postřiku (typ 4), včetně prvků poskytujících ochranu pouze části těla (typy PB(3) a PB(4)) | 6. 10. 2005 | EN 465:1995 EN 466:1995 EN 467:1995 | Datum ukončení platnosti ( 6. 10. 2005) |
CEN | EN ISO 14877:2002 Ochranné oděvy pro otryskávací práce při použití zrnitých otryskávacích prostředků (ISO 14877:2002) | 28. 8. 2003 | — | |
CEN | EN ISO 15025:2002 Ochranné oděvy – Ochrana proti teplu a ohni – Metoda zkoušení pro omezené šíření plamene (ISO 15025:2000) | 28. 8. 2003 | EN 532:1994 | Datum ukončení platnosti ( 28. 8. 2003) |
CEN | EN ISO 15027-1:2002 Oděvy chránící proti podchlazení ve vodě – Část 1: Oděvy pro stálé nošení, požadavky včetně bezpečnosti (ISO 15027-1:2002) | 10. 4. 2003 | — | |
CEN | EN ISO 15027-2:2002 Oděvy chránící proti podchlazení ve vodě – Část 2: Záchranné oděvy, požadavky včetně bezpečnosti (ISO 15027-2:2002) | 10. 4. 2003 | — | |
CEN | EN ISO 15027-3:2002 Oděvy chránící proti podchlazení ve vodě – Část 3: Zkušební metody (ISO 15027-3:2002) | 10. 4. 2003 | — | |
CEN | EN ISO 15831:2004 Oděvy – Fyziologické účinky – Měření tepelné izolace pomocí tepelné figuríny (ISO 15831:2004) | 6. 10. 2005 | — | |
CEN | EN ISO 17249:2004 Bezpečnostní obuv odolná proti pořezání řetězovou pilou (ISO 17249:2004) | 6. 10. 2005 | — | |
CEN | EN ISO 20344:2004 Osobní ochranné prostředky – Metody zkoušení obuvi (ISO 20344:2004) | 6. 10. 2005 | EN 344-2:1996 EN 344:1992 | Datum ukončení platnosti ( 6. 10. 2005) |
CEN | EN ISO 20345:2004 Osobní ochranné prostředky – Bezpečnostní obuv (ISO 20345:2004) | 6. 10. 2005 | EN 345-2:1996 EN 345:1992 | Datum ukončení platnosti ( 6. 10. 2005) |
CEN | EN ISO 20346:2004 Osobní ochranné prostředky – Ochranná obuv (ISO 20346:2004) | 6. 10. 2005 | EN 346:1992 EN 346-2:1996 | Datum ukončení platnosti ( 6. 10. 2005) |
CEN | EN ISO 20347:2004 Osobní ochranné prostředky – Pracovní obuv (ISO 20347:2004) | 6. 10. 2005 | EN 347-2:1996 EN 347:1992 | Datum ukončení platnosti ( 6. 10. 2005) |
CEN | EN 24869-1:1992 Akustika. Chrániče sluchu. Část 1: Subjektivní metoda měření vložného útlumu (ISO 4869-1:1990) | 16. 12. 1994 | — | |
CEN | EN 24869-3:1993 Akustika – Chrániče sluchu – Část 3: Zjednodušená metoda měření vložného útlumu mušlových chráničů sluchu pro účely kontroly jakosti (ISO/TR 4869-3:1989) | 16. 12. 1994 | — | |
CENELEC | EN 50237:1997 Rukavice a palečnice s mechanickou ochranou pro elektrotechniku | 4. 6. 1999 | — | |
CENELEC | EN 50286:1999 Elektricky izolační ochranné obleky pro instalace nízkého napětí | 16. 3. 2000 | — | |
CENELEC | EN 50321:1999 Elektricky izolační obuv pro práci v instalacích nízkého napětí | 16. 3. 2000 | — | |
CENELEC | EN 50365:2002 Elektricky izolující přilby pro použití v instalacích nízkého napětí | 10. 4. 2003 | — | |
CENELEC | EN 60743:2001 Práce pod napětím – Terminologie pro nástroje, zařízení a vybavení (IEC 60743:2001) | 10. 4. 2003 | EN 60743:1996 Pozn. 2. 1 | Datum ukončení platnosti ( 1. 12. 2004) |
CENELEC | EN 60895:2003 Práce pod napětím – Vodivé oblečení používané v sítích se jmenovitým napětím AC do 800 kV a DC do ± 600 kV (IEC 60895:2002 (Modifikovaná)) | 6. 10. 2005 | EN 60895:1996 Pozn. 2. 1 | 1. 7. 2006 |
CENELEC | EN 60903:2003 Práce pod napětím – Rukavice z izolačního materiálu (IEC 60903:2002 (Modifikovaná)) | 6. 10. 2005 | EN 60903:1992 a její změna + EN 50237:1997 Pozn. 2. 1 | 1. 7. 2006 |
CENELEC | EN 60984:1992 Rukávy z izolačního materiálu pro práce pod napětím (IEC 60984:1990 (Modifikovaná)) | 4. 6. 1999 | — | |
EN 60984:1992/A1:2002 (IEC 60984:1990/A1:2002) | 10. 4. 2003 | Pozn. 3 | Datum ukončení platnosti ( 6. 10. 2005) | EN 60984:1992/A11:1997 | 4. 6. 1999 | Pozn. 3 | Datum ukončení platnosti ( 4. 6. 1999) |
Pozn. 1 Datum ukončení presumpce shody je obvykle datum ukončení platnosti (dup) stanovené Evropskou organizací pro normalizaci. Uživatelé těchto norem se však upozorňují na to, že v některých výjimečných případech tomu může být i jinak.
Pozn. 2.1 Nová (nebo změněná ) norma má stejnou oblast působnosti jako nahrazovaná norma. K uvedenému datu nahrazovaná norma přestává poskytovat předpoklad shody se základními požadavky směrnice.
Pozn. 3 Dochází-li ke změnám, je referenčním dokumentem norma EN CCCCC:YYYY, její předchozí změny, pokud existují, a nová, citovaná změna. Nahrazovanou normu (sloupec 3) proto tvoří norma EN CCCCC:YYYY a její předchozí změny, pokud existují, ale bez nové, citované změny. Od uvedeného data přestává u nahrazované normy platit presumpce shody se základními požadavky směrnice.
Pozn. 4 Na předpoklad shody daný normou EN 420:2003, pokud jde o bod 1.2.1.1 základních požadavků na ochranu zdraví a na bezpečnost, a týkající se obsahu Cr(VI) v materiálech na rukavice se vztahuje mez detekce zkušební metody pro Cr(VI), která je nejvýše 3 mg/kg.
POZNÁMKA:
- Veškeré informace o dostupnosti norem lze obdržet buď od Evropských organizací pro normalizaci nebo od národních orgánů pro normalizaci. Jejich seznam je v příloze směrnice Evropského parlamentu a Rady 98/34/ES [2], ve znění směrnice 98/48/ES [3].
- Zveřejnění odkazů
Státní podpory – Belgie
Státní podpora C 46/2005 (ex NN 9/2004 %amp% N 55/2005) –Inter Ferry Boats
Výzva k předložení připomínek podle čl. 88 odst. 2 Smlouvy o ES
(2006/C 159/02)
(Text s významem pro EHP)
Dopisem ze dne 7. prosince 2005 převzatém v závazném znění na stránkách následujících po tomto shrnutí oznámila Komise Belgii své rozhodnutí zahájit ve věci výše uvedené podpory/výše uvedeného opatření řízení stanovené v čl. 88 odst. 2 Smlouvy o ES.
Zúčastněné strany mohou zaslat své připomínky k podporám/opatřením, ohledně kterých zahájí Komise řízení ve lhůtě jednoho měsíce ode dne zveřejnění tohoto shrnutí a dopisu, který za ním následuje, a to na tuto adresu:
Commission européenne
Direction générale des Transports et de l'Energie
Direction A Affaires générales et Ressources
Bâtiment DM 28, Bureau 6/100
B-1049 Bruxelles
Fax: (32-2) 296 41 04
Připomínky budou sděleny Belgii. O důvěrné zpracování totožnosti zúčastněné strany, která podává připomínky, lze požádat písemně s uvedením důvodů této žádosti.
SHRNUTÍ
1. POSTUP
Neoznámený případ.
2. POPIS OPATŘENÍ, VŮČI KTERÉMU KOMISE ZAHAJUJE ŘÍZENÍ
Právní základ členského státu : rozhodnutí správní rady SNCB;
Orgán členského státu, který poskytuje podporu : Société nationale des chemins de fer belge (SNCB);
Forma podpory : odložení platby týkající se pohledávek ve výši 63 milionů EUR; poskytnutí vratné zálohy ve výši 5 milionů EUR; poskytnutí vratné zálohy ve výši 15 milionů EUR; přepočtení pohledávek ve výši 63 milionů EUR a úvěru ve výši 15 milionů EUR zvýšením kapitálu; zvýšení dodatečného kapitálu o 5 milionů EUR věcným vkladem společenských podílů společnosti TRW;
Doba platnosti : bez časového omezení;
Příjemce/příjemci : společnost InterFerryBoats SA;
Cíl/účel : podpora na restrukturalizaci;
Rozpočet, původ zdrojů určených k financování podpory (za rok) : odložení platby týkající se pohledávek ve výši 63 milionů EUR; poskytnutí vratné zálohy ve výši 5 milionů EUR; poskytnutí vratné zálohy ve výši 15 milionů EUR; přepočtení pohledávek ve výši 63 milionů EUR a úvěru ve výši 15 milionů EUR zvýšením kapitálu; zvýšení dodatečného kapitálu o 5 milionů EUR věcným vkladem společenských podílů společnosti TRW.
3. HODNOCENÍ OPATŘENÍ
Rozhodnutí společnosti SNCB poskytnout podporu na restrukturalizaci společnosti IFB, převzaté dne 7. dubna 2003 lze přisoudit belgickému státu, neboť předložení plánu restrukturalizace belgickému státu k přijetí a novinové články uvádějí, že belgický stát ovlivnil rozhodnutí společnosti SNCB. Komise má ovšem pochybnosti, zda tiché odložení platby ze strany společnosti SNCB pro společnost IFB nejméně od roku 2001 do nejpozději 19. září 2002 lze přisoudit belgickému státu.
Společnost SNCB nejednala tak, jak by měl jednat věřitel (co se týká lhůty splatnosti), respektive rozumný investor v tržním hospodářství (u ostatních opatření), protože výnos investovaného kapitálu byl pod úrovní, kterou by takový investor akceptoval.
Podpory určené na posílení likvidity nemohou být prohlášeny za podpory na záchranu, protože jejich trvání přesahuje dvanáct měsíců.
Aby podpory mohly být prohlášeny za slučitelné se společným trhem jako podpory na restrukturalizaci, podnik musí být způsobilým podnikem ve smyslu pokynů týkajících se restrukturalizace a podpory musejí splňovat pět podmínek:
(1) Plán restrukturalizace musí umožnit obnovit dlouhodobou rentabilitu podniku v přiměřené lhůtě.
(2) Musejí být přijata opatření, aby byly co možná nejvíce omezeny nepříznivé následky podpory na soutěžitele.
(3) Podpora musí být omezena na naprosté minimum, které umožní restrukturalizaci a podnik musí přispívat na svoji restrukturalizaci.
(4) Komise musí mít možnost přesvědčit se na základě pravidelných a detailních zpráv o dobrém vývoji plánu restrukturalizace.
(5) Podpory na restrukturalizaci mohou být poskytnuty pouze jednou.
Komise v této fázi nemůže vyloučit, že společnost IFB obdržela část podpory dříve než tři roky po svém založení. Komise tedy vyjadřuje pochybnosti, zda společnost IFB je podnik způsobilý obdržet podpory na restrukturalizaci.
Posouzení provedené Komisí ukázalo, že kritéria 1, 4 a 5 jsou splněna. Komise však má pochybnosti, zda opatření přijatá k tomu, aby byly co možná nejvíce omezeny nepříznivé následky podpory na soutěžitele, jsou dostačující, a zda vlastní příspěvek ze strany společnosti IFB je dostačující.
Pokud jde o omezení nepříznivých následků na hospodářskou soutěž: Aby byly co možná nejvíce omezeny nepříznivé následky podpory na souěžitele, IFB přijala dvě opatření, vysvětlují belgické úřady:
- Ukončení svých činností ve Francii
- Uzavření terminálu v Bressoux v Belgii a prodej podílu v terminálech v Bruselu a v Zeebrugge v Belgii.
Následkem těchto dvou opatření bylo snížení obratu ze 62 milionů EUR v roce 2002 na 58 milionů EUR v roce 2003. Ačkoli se zdá, že tato opatření se týkají ztrátových činností, Komise má pochybnosti, zda je může brát v úvahu.
Aby zjistila, zda tato dvě opatření jsou dostačující k tomu, aby byly co možná nejvíce omezeny nepříznivé následky podpory na soutěžitele, je třeba uvést hlavní rozvoj dvou trhů, na kterých je společnost IFB činná, tedy trh logistiky a trh překládky zboží. Je tedy třeba analyzovat, zda navrhovaná opatření co možná nejvíce omezují nepříznivé následky podpory na soutěžitele.
a) Trh logistiky a podpory pro společnost IFB
Trh logistiky je trhem, který se díky otevření trhů železniční dopravy a díky vstupu železničních a poštovních podniků na trh, kde je zároveň veliký počet malých specializovaných subjektů a velké integrované subjekty, plně vyvíjí.
Komise poznamenává, že navrhovaná opatření se netýkají trhu logistiky. V roce 2004 (vzhledem k roku 2003) společnost IFB výrazným způsobem zvýšila svůj podíl na tomto trhu. Belgie nepředložila žádný závazek, který by alespoň dočasně omezil přítomnost společnosti IFB na tomto trhu.
Komise se tedy domnívá, že neexistence opatření navrhovaných pro trhy logistiky i skutečnost, že trh se plně vyvíjí a že společnost IFB významným způsobem zvýšila svůj objem, vzbuzují pochybnosti, zda Belgie co možná nejvíce omezila nepříznivé následky na hospodářskou soutěž, pokud jde o činnosti v oblasti logistiky společnosti IFB.
b) Trh překládky zboží a podpory pro společnost IFB
Obě navrhovaná opatření se týkají trhu překládky zboží. Společnost IFB téměř zastavila své činnosti ve Francii a zavřela jeden terminál v Belgii a prodala svůj podíl ve dvou dalších terminálech.
Jediný trh, na který by tedy podpora mohla mít negativní následky na hospodářskou soutěž, je belgický trh. Na tomto trhu má společnost IFB méně než 7 % trhu.
Aby byly omezeny negativní vlivy podpory na belgický trh, společnost IFB zavřela jeden terminál a prodala své podíly ve dvou dalších. Komise ovšem na jedné straně zjistila, že zavření se týkalo nejmenšího z terminálů, a že zavření složilo zejména ke snížení ztrát společnosti IFB Terminals, a na druhé straně, že společnost IFB bude opět využívat oba terminály, prodané po zvýšení kapitálu, protože společnost TRW, jejichž 47 % společenských podílů předá společnosti IFB, má významné podíly v terminálech
Pokyny pro výpočet pokut uložených podle čl. 23 odst. 2 písm. a) nařízení č. 1/2003
(2006/C 210/02)
(Text s významem pro EHP)
ÚVOD
1. V souladu s čl. 23 odst. 2 písm. a) nařízení 1/2003 [1] může Komise přijmout rozhodnutí o uložení pokut podnikům a sdružením podniků, které úmyslně nebo neúmyslně porušují ustanovení článku 81 nebo 82 Smlouvy.
2. Komise má při výkonu své pravomoci ukládat tyto pokuty značný prostor pro volné uvážení [2] v rámci limitů stanovených v nařízení č. 1/2003. Za prvé musí vzít v úvahu dobu trvání a závažnost protiprávního jednání. Za druhé nesmí uložit pokutu, která by překročila úroveň stanovenou v čl. 23 odst. 2 druhém a třetím pododstavci nařízení č. 1/2003.
3. Dne 14. ledna 1998 Komise vydala pokyny k metodě stanovování pokut, aby zajistila transparentnost a objektivnost svých rozhodnutí [3]. Po více než osmi letech používání těchto pokynů má Komise dostatečné zkušenosti, které jí umožňují dále rozvinout a rozpracovat přístup k ukládání pokut.
4. Komise obdržela pravomoc ukládat pokuty podnikům nebo sdružením podniků, které úmyslně nebo neúmyslně porušují články 81 nebo 82 Smlouvy, jako jeden z prostředků pro výkon dohledu, kterým ji pověřuje Smlouva. Její poslání nespočívá v pouhém vyšetřování a trestání případů protiprávního jednání, ale skládá se rovněž z povinnosti provádět obecnou politiku uplatňující zásady stanovené ve Smlouvě na oblast hospodářské soutěže a motivovat podniky k jednání podle těchto zásad [4]. Komise proto musí zajistit, aby její činnost odrazovala od protiprávního jednání [5]. Z toho vyplývá, že pokud Komise zjistí porušení článků 81 nebo 82 Smlouvy, může být nucena uložit pokutu těm, kdo se takového porušení dopustili. Je na místě stanovit pokuty v takové výši, která má odrazující účinek, a to nejen s cílem potrestat konkrétní podnik (odrazující účinek na konkrétní podnik), ale i s cílem odradit ostatní podniky od zahájení nebo dalšího provádění jednání, které je v rozporu s články 81 a 82 Smlouvy o ES (obecný odrazující účinek).
5. Aby Komise dosáhla těchto cílů, měla by při určování výše pokut vycházet z hodnoty tržeb za zboží nebo služby, jichž se protiprávní jednání týká. Při určování vhodné výše pokuty by měla hrát významnou úlohu rovněž doba trvání protiprávního jednání. Doba trvání má totiž vždy vliv na potenciální dopad protiprávního jednání na trh. Proto se má za to, že je důležité, aby pokuta odrážela rovněž počet let, během nichž se podnik podílel na protiprávním jednání.
6. Má se za to, že kombinace hodnoty tržeb souvisejících s protiprávním jednáním a doby trvání je vhodnou hodnotou pro vyhodnocení ekonomického významu protiprávního jednání a relativní váhy každého podniku, který se podílel na protiprávním jednání. Jedná se o ukazatele, které poskytnou vhodnou informaci o řádové hodnotě pokuty a nemělo by se s nimi nakládat jako se základem pro automatický nebo aritmetický výpočet.
7. Má se rovněž za to, že je vhodné do pokuty zahrnout zvláštní částku, která nezávisí na délce trvání protiprávního jednání, s cílem odradit podniky od samotného zahájení protiprávních činností.
8. V následujících oddílech jsou rozvedeny zásady, jimiž se Komise bude řídit při stanovování výše pokut udělovaných podle čl. 23 odst. 2 písm. a) nařízení č. 1/2003.
METODA PRO STANOVENÍ POKUT
9. Aniž je dotčen bod 37, Komise použije při stanovování výše pokut, které uloží podnikům nebo sdružením podniků, následující dvoustupňový postup.
10. Komise nejprve určí výši základní pokuty pro každý podnik nebo sdružení podniků (viz oddíl 1 níže).
11. Poté bude moci tuto základní částku upravit směrem nahoru nebo dolů (viz oddíl 2 níže).
1. Základní výše pokuty
12. Základní výše pokuty se stanoví podle hodnoty tržeb za použití níže uvedené metodiky.
A. Stanovení hodnoty tržeb
13. Při určování základní výše udělované pokuty bude Komise vycházet z hodnoty tržeb za zboží nebo služby v příslušné zeměpisné oblasti uvnitř EHP, které přímo nebo nepřímo [6] souvisejí s protiprávním jednáním. Komise pro výpočet obvykle použije tržby podniku během posledního celého hospodářského roku jeho účasti na protiprávním jednáním (dále jen "hodnota tržeb").
14. Jestliže se protiprávní jednání sdružení podniků týká činností jeho členů, bude hodnota tržeb většinou odpovídat součtu hodnot tržeb jednotlivých členů.
15. Komise určí hodnotu tržeb podniku podle nejlepších údajů, které jsou pro tento podnik k dispozici.
16. Jestliže podnik poskytne neúplné nebo nespolehlivé údaje, může Komise určit hodnotu tržeb tohoto podniku na základě částečných údajů, které obdržela, a/nebo na základě jakýchkoli jiných informací, které považuje za důležité či vhodné.
17. Hodnota tržeb se určí bez DPH a jiných daní, které s nimi přímo souvisejí.
18. Jestliže k protiprávnímu jednání nedocházelo pouze na území Evropského hospodářského prostoru ("EHP") (například v případě kartelů s celosvětovou působností), nemusí příslušné tržby podniku uvnitř EHP přiměřeným způsobem odrážet podíl daného podniku na protiprávním jednání. Může tomu tak být například u celosvětových dohod o rozdělení trhů.
Aby se v takovém případě řádně přihlédlo jak k agregovanému objemu příslušných tržeb v EHP, tak k relativnímu podílu každého podniku na protiprávním jednání, může Komise posoudit celkovou hodnotu tržeb za zboží nebo služby, které souvisely s protiprávním jednáním v dotčené zeměpisné oblasti (rozlehlejší než EHP), určit podíl tržeb každého podniku, který se účastnil protiprávního jednání na trhu, a použít tento podíl na agregovaný objem tržeb týchž podniků uvnitř EHP. Výsledek tohoto výpočtu se bude považovat za hodnotu tržeb pro účely stanovení základní výše pokuty.
B. Stanovení základní výše pokuty
19. Základní výše pokuty bude souviset s určitým podílem tržeb a záviset na stupni závažnosti protiprávního jednání vynásobeným počtem let, během nichž k takovému jednání docházelo.
20. Vyhodnocení závažnosti se provede individuálně pro každý typ protiprávního jednání a přihlédne se přitom ke všem důležitým okolnostem případu. 21. Podíl tržeb, k němuž se bude přihlížet, se obvykle bude nacházet na stupnici do 30 %.
22. Při rozhodování o tom, zda by se podíl tržeb, k němuž se bude v daném případě přihlížet, mělo nacházet ve spodní nebo horní části této stupnice, vezme Komise v úvahu určitý počet ukazatelů, například povahu protiprávního jednání, kumulovaný podíl všech stran na trhu, zeměpisný rozsah protiprávního jednání, implementování či neimplementování protiprávního jednání.
23. Mezi nejzávažnější omezení hospodářské soutěže patří horizontální dohody [7] o stanovení cen, rozdělení trhů a omezení produkce, které jsou obvykle tajné. Politika hospodářské soutěže je musí přísně trestat. Podíl tržeb, k němuž se u takového protiprávního jednání přihlíží, se proto bude většinou nacházet v horní části stupnice.
24. Aby se řádně přihlédlo k trvání účasti jednotlivých podniků na protiprávním jednání, vynásobí se částka určená podle hodnoty tržeb (viz body 20 až 23) počtem let, během nichž se daný podnik na takovém jednání podílel. Období kratší než šest měsíců se bude počítat jako půl roku, období delší než šest měsíců, ale kratší než jeden rok, se bude počítat jako jeden celý rok.
25. Kromě toho, bez ohledu na dobu účasti podniku na protiprávním jednání, Komise zahrne do základní výše pokuty částku v hodnotě 15 % až 25 % hodnoty tržeb podle definice ve výše uvedeném oddílu A, aby podniky odradila i jen od účasti na horizontálních dohodách o stanovení cen, rozdělení trhů a omezení produkce. Komise může tuto dodatečnou částku použít i v případě jiného protiprávního jednání. Komise při rozhodování o podílu tržeb, z kterého bude v konkrétním případě vycházet, přihlédne k určitému počtu faktorů, zejména k těm, které jsou uvedeny v bodě 22.
26. Jestliže je hodnota tržeb podniků, které se podílely na protiprávním jednání, podobná, avšak není shodná, může Komise každému z těchto podniků uložit tutéž základní pokutu. Při určování základní výše pokuty Komise použije zaokrouhlené údaje.
2. Úpravy základní výše pokuty
27. Při rozhodování o výši pokuty může Komise vzít v úvahu okolnosti vedoucí ke zvýšení nebo snížení základní částky stanovené podle výše uvedeného oddílu 1. Učiní tak po celkové úvaze a přihlédne přitom ke všem důležitým okolnostem.
A. Přitěžující okolnosti
28. Komise může zvýšit základní částku pokuty, jestliže zjistí existenci přitěžujících okolností, například:
- jestliže podnik pokračuje ve stejném či podobném protiprávním jednání nebo ho opakuje i poté, co Komise nebo vnitrostátní úřad pro ochranu hospodářské soutěže konstatovaly, že tento podnik porušil ustanovení článku 81 nebo článku 82. Základní výše pokuty bude zvýšena až o 100 % za každé zjištěné protiprávní jednání;
- jestliže podnik odmítá spolupracovat nebo brání provádění šetření;
- jestliže podnik hrál vedoucí úlohu při protiprávním jednání nebo podněcování k němu. Komise bude věnovat zvláštní pozornost veškerým opatřením, která byla přijata s cílem donutit další podniky k účasti na protiprávním jednání a/nebo byla přijata jako odvetná opatření vůči jiným podnikům s cílem donutit k dodržování postupů představujících protiprávní jednání.
B. Polehčující okolnosti
29. Komise může snížit základní částku pokuty, jestliže zjistí existenci polehčujících okolností, například:
- jestliže dotyčný podnik poskytne důkaz o tom, že ukončil protiprávní jednání okamžitě po prvním zásahu Komise. Tato okolnost se nepoužije v případě tajných dohod nebo jednání (zejména kartelů);
- jestliže dotyčný podnik poskytne důkaz o tom, že protiprávní jednání bylo spácháno z nedbalosti;
- jestliže dotyčný podnik poskytne důkaz o tom, že jeho účast na protiprávním jednání je podstatně omezená a v důsledku toho prokáže, že v době, kdy byl stranou protiprávních dohod, se ve skutečnosti vyhýbal jejich provádění a choval se na trhu konkurenčním způsobem; pouhá skutečnost, že se určitý podnik účastnil protiprávního jednání kratší dobu než ostatní podniky, se nebude považovat za polehčující okolnost, neboť je již zohledněna při výpočtu základní výše pokuty;
- jestliže dotyčný podnik účinně spolupracuje s Komisí nad rámec oznámení o shovívavosti a zákonem stanovené povinnosti spolupráce;
- jestliže protikonkurenční jednání bylo povoleno nebo doporučováno veřejnými orgány nebo právními předpisy [8].
C. Zvláštní zvýšení s odrazujícím účinkem
30. Komise bude věnovat zvláštní pozornost potřebě zajistit, aby pokuty měly dostatečně odrazující účinek; může proto zvýšit pokutu ukládanou podnikům, které mají zvláště vysoký obrat přesahující tržby za zboží a služby, jichž se dané protiprávní jednání týká.
31. Komise vezme rovněž v úvahu nutnost navýšit pokutu tak, aby převýšila nezákonný zisk uskutečněný díky protiprávnímu jednání, jestliže je možné odhadnout tento zisk.
D. Maximální limit stanovený právními předpisy
32. Konečná výše pokuty nesmí v žádném případě u jakéhokoli podniku nebo sdružení podniků podílejících se na protiprávním jednání překročit 10 % celkového obratu uskutečněného v předchozím hospodářském roku, jak vyplývá z čl. 23 odst. 2 nařízení č. 1/2003.
33. Pokud protiprávní jednání sdružení souvisí s činností jeho členů, nesmí pokuta přesáhnout 10 % součtu celkového obratu všech členů působících na trhu dotčeném protiprávním jednáním sdružení.
E. Oznámení o shovívavosti
34. Komise použije pravidla shovívavosti v souladu s podmínkami uvedenými v oznámení použitelném pro danou věc.
F. Platební schopnost
35. Za výjimečných okolností může Komise na žádost přihlédnout k platební neschopnosti podniku, který se nachází ve zvláštní hospodářsko společenské situaci. Ke snížení pokuty z tohoto důvodu nebude Komisi stačit pouhé zjištění, že se daný podnik nachází v nepříznivé nebo ztrátové finanční situaci. Snížení bude povoleno pouze na základě objektivních důkazů prokazujících, že uložení pokuty podle podmínek stanovených v těchto pokynech by nezvratně ohrozilo ekonomickou životaschopnost dotyčného podniku a vedlo by ke ztrátě veškeré hodnoty jeho majetku.
ZÁVĚREČNÉ POZNÁMKY
36. Komise může v některých případech uložit symbolickou pokutu. Uložení takové pokuty musí být v rozhodnutí odůvodněno.
37. Přestože je v těchto pokynech vysvětlena obecná metodika stanovování výše pokut, konkrétní okolnosti dané věci nebo nutnost dosáhnout v dané věci odrazujícího účinku, mohou být důvodem k tomu, aby se Komise odchýlila od této metodiky nebo od limitů stanovených v bodu 21.
38. Tyto pokyny se použijí na všechny věci, ve kterých bylo zasláno sdělení o námitkách po zveřejnění těchto pokynů v Úředním věstníku, bez ohledu na to, zda se pokuta ukládá podle čl. 23 odst. 2 nařízení č. 1/2003 nebo čl. 15 odst. 2 nařízení č. 17 [9].
[1] Nařízení Rady ze dne 16. prosince 2002 o provádění pravidel hospodářské soutěže stanovených v článcích 81 a 82 Smlouvy.
[2] Viz např. rozsudek Soudního dvora ze dne 28. června 2005, Dansk Rørindustri A/S e.a./Komise, C-189/02 P, C-202/02 P, C-205/02 P až C-208/02 P a C-213/02 P, Sb. rozh. s. I-5425, bod 172.
[3] Pokyny o metodě stanovování pokut udělených podle s čl. 15 odst. 2 nařízení č. 17 a čl. 65 odst. 5 Smlouvy o ESUO (Úř. věst. C 9, 14.1.1998, s. 3).
[4] Viz například rozsudek Dansk Rørindustri A/S e.a./Komise, uvedeno výše, bod 170.
[5] Viz rozsudek Soudního dvora ze dne 7. června 1983, Musique Diffusion française e.a./Komise, 100/80 až 103/80, Sb. rozh. s. 1825, bod 106.
[6] Jak tomu bude například při horizontálních dohodách o stanovení cen daného výrobku, kde cena takového výrobku bude sloužit jako základ ceny kvalitativně vyšších či nižších výrobků.
[7] Patří sem dohody, jednání ve shodě a rozhodnutí sdružení podniků ve smyslu článku 81 Smlouvy.
[8] Tímto nejsou dotčeny žádná jednání, které mohou být učiněna proti dotčenému členskému státu.
[9] Čl. 15 odst. 2 nařízení 17 ze dne 6. února 1962, první nařízení k provádění článků 85 a 86 (nyní 81 a 82) Smlouvy (Úř. věst. 13, 21.2.1962, s. 204).
--------------------------------------------------
Sdělení Komise v rámci provádění směrnice Evropského parlamentu a Rady 2001/16/ES ze dne 19. března 2001 o interoperabilitě transevropského konvenčního železničního systému
(2006/C 243/02)
(Text s významem pro EHP)
(Zveřejnění názvů a odkazů harmonizovaných norem v rámci směrnice)
ESO [1] | Odkaz a název harmonizované normy (a referenční dokument) | Odkaz na nahrazovanou normu | Datum ukončení presumpce shody nahrazované normy Poznámka 1 |
CEN | EN 13715:2006 Železniční aplikace – Dvojkolí a podvozky – Kola – Profil jízdní plochy | — | |
CEN | EN 14531-1:2005 Železniční aplikace – Metody výpočtu zábrzdných drah, brzdných drah a zabrzdění proti samovolnému pohybu Část 1: Základní algoritmy | — | |
CEN | EN 14535-1:2005 Železniční aplikace – Brzdové kotouče železničních vozidel – Část 1: Brzdové kotouče nalisované nebo nasazované za tepla na nápravu nebo na hnací hřídel, rozměrové a jakostní požadavky | — | |
CEN | EN 14601:2005 Železniční aplikace – Přímé a úhlové kohouty brzdového potrubí a potrubí hlavního vzduchojemu | — | |
Pozn. 1 Datum ukončení presumpce shody je obvykle datum ukončení platnosti (dup) stanovené Evropskou organizací pro normalizaci. Uživatelé těchto norem se však upozorňují na to, že v některých výjimečných případech tomu může být i jinak.
Pozn. 3 Dochází-li ke změnám, je referenčním dokumentem norma EN CCCCC:YYYY, její předchozí změny, pokud existují, a nová, citovaná změna. Nahrazovanou normu (sloupec 3) proto tvoří norma EN CCCCC:YYYY a její předchozí změny, pokud existují, ale bez nové, citované změny. Od uvedeného data přestává u nahrazované normy platit presumpce shody se základními požadavky směrnice.
Poznámka:
- Veškeré informace o dostupnosti norem lze obdržet buď od Evropských organizací pro normalizaci nebo od národních orgánů pro normalizaci. Jejich seznam je v příloze směrnice Evropského parlamentu a Rady 98/34/ES [2], ve znění směrnice 98/48/ES [3].
- Zveřejnění odkazů
Rozhodnutí Francie o přezkumu závazků veřejné služby uložených na pravidelnou leteckou dopravu mezi letištěm ve Štrasburku a letištěm v Madridu
(2006/C 246/04)
(Text s významem pro EHP)
1. Francie rozhodla přezkoumat ode dne 25. března 2007 podle čl. 4 odst. 1 písm. a) nařízení Rady (EHS) č. 2408/92 ze dne 23. července 1992 o přístupu leteckých dopravců Společenství na letecké trasy uvnitř Společenství závazky veřejné služby uložené na pravidelné letecké služby provozované mezi letištěm ve Štrasburku a letištěm v Madridu, zveřejněné v Úředním věstníku Evropských společenství C 348 ze dne 5. prosince 2000.
2. Jedná se o tyto závazky veřejné služby:
2.1 Četnost
Služby musejí být provozovány bez mezipřistání mezi letištěm ve Štrasburku a letištěm v Madridu po celý rok alespoň jako jeden zpáteční let denně od pondělí do pátku.
2.2 Kategorie používaných strojů a minimální kapacita
Služby musí být poskytovány proudovými letadly s minimální kapacitou čtyřiceti osmi míst.
2.3 Letový řád
Lety s odletem z Madridu musejí umožnit spoje s lety z dalších míst Apeninského poloostrova.
Letový řád musí být přizpůsoben řádu parlamentních zasedání, tedy přílet do Štrasburku bezprostředně před 14. hodinou, nikoli však později, při začátku zasedání v 15 hodin odlet ze Štrasburku bezprostředně po 17. hodině, kdy končí zasedání, nikoli však dříve.
2.4 Prodej letů
Prodej letů musí být zajištěn počítačovým rezervačním systémem.
2.5 Kontinuita služby
S výjimkou případů vyšší moci nesmí počet letů zrušených z důvodů, za které je přímo odpovědný dopravce překročit za každé letecké období IATA 2 % stanovených letů. Kromě toho smí dopravce provozování dopravy přerušit pouze po předchozím oznámení učiněném nejméně šest měsíců předem.
Dopravcům Společenství se sděluje, že nedodržování výše uvedených závazků veřejné služby při provozování dopravy může vést ke správním a/nebo soudním sankcím.
--------------------------------------------------
Informace členských států o státních podporách poskytovaných podle nařízení Komise (ES) č. 70/2001 ze dne 12. ledna 2001 o použití článků 87 a 88 Smlouvy o ES na státní podpory malým a středním podnikům
(2006/C 289/02)
(Text s významem pro EHP)
Podpora č. | XS 79/06 |
Členský stát | Německo |
Region | Freie und Hansestadt Hamburg |
Název režimu podpory nebo název podniku, který je příjemcem jednotlivé podpory | Hodorff Qualitätslogistic GmbH Banksstraße 28 D-20097 Hamburg |
Právní základ | Einzelfallentscheidung der Kreditkommission gemäß dem Gesetz über die Kreditkommission vom 29.4.1997 (Hamburgisches Gesetz- und Verordnungsblatt 1997, Nr. 18, Seite 133). Verordnung (EG) Nr. 70/2001 der Kommission vom 12. Januar 2001 über die Anwendung der Artikel 87 und 88 EG-Vertrag auf staatliche Beihilfen an kleine und mittlere Unternehmen (Amtsblatt der Europäischen Gemeinschaften 13.1.2001 L 10/33) |
Roční výdaje plánované v rámci režimu podpory nebo celková částka jednotlivé podpory poskytnuté podniku | Režim podpory | Celková roční částka | |
Zajištěné půjčky | |
Jednotlivá podpora | Celková výše podpory | 27300 EUR |
Zajištěné půjčky | 5,46 milionu EUR |
Maximální míra podpory | V souladu s čl. 4 odst. 2 až 6 a článkem 5 nařízení | Ano |
Datum uskutečnění | 15. 5. 2006 |
Doba trvání režimu podpory nebo poskytování jednotlivé podpory | Žádný režim podpory ani výplata, neboť jde o jednorázové ručení |
Cíl podpory | Podpora malým a středním podnikům | Ano |
Dotčená hospodářská odvětví | Podpora omezená na určitá odvětví | Ano |
Ostatní služby | Ano |
Název a adresa orgánu poskytujícího podporu | Freie und Hansestadt Hamburg Behörde für Wirtschaft und Arbeit Referat Finanzierungshilfen |
Alter Steinweg 4 D-20459 Hamburg |
Jednotlivé podpory velké výše | V souladu s článkem 6 nařízení | Ano |
Podpora č. | XS 90/06 |
Členský stát | Německo |
Název režimu podpory nebo název podniku, který je příjemcem jednotlivé podpory | Programm zur Innovationsförderung/Bundesministerium für Ernährung, Landwirtschaft und Verbraucherschutz |
Právní základ | Programm und zugehörige Bekanntmachungen sind unter www.ble.de (Link Innovationsförderung — dort unter 3. Download des Programms zur Innovationsförderung des Bundesministeriums für Ernährung, Landwirtschaft und Verbraucherschutz (PDF-Dokument) und 3.1 Download der Bekanntmachung einer Richtlinie über die Förderung innovativer Pflanzenschutzvorhaben zur Reduzierung der Anwendung von Pflanzenschutzmitteln im Rahmen des Programms zur Innovationsförderung (PDF-Dokument)) einsehbar |
Roční výdaje plánované v rámci režimu podpory nebo celková částka jednotlivé podpory poskytnuté podniku | Režim podpory | Celková roční částka | 21,6 milionu EUR |
Zajištěné půjčky | |
Jednotlivá podpora | Celková výše podpory | |
Zajištěné půjčky | |
Maximální míra podpory | V souladu s čl. 4 odst. 2 až 6 a článkem 5 nařízení | Ano |
Datum uskutečnění | Zahájení programu ihned, probíhající schvalování po uveřejněních a odpovídajícím podání žádosti |
Doba trvání režimu podpory nebo poskytování jednotlivé podpory | Neomezená. Program se upraví, pokud si následná úprava nařízení (ES) 70/2001 vyžádá úpravu |
Cíl podpory | Podpora malým a středním podnikům | Ano |
Dotčená hospodářská odvětví | Všechna odvětví způsobilá pro státní podpory malým a středním podnikům | Ano |
Název a adresa orgánu poskytujícího podporu | Bundesanstalt für Landwirtschaft und Ernährung (BLE) Projektgruppe Innovationsförderung |
Deichmanns Aue 29 D-53179 Bonn |
Jednotlivé podpory velké výše | V souladu s článkem 6 nařízení | (bezpředmětné) |
Podpora č. | XS 112/06 |
Členský stát | Nizozemsko |
Region | Provincie Zuid-Holland |
Název režimu podpory nebo název podniku, který je příjemcem jednotlivé podpory | Bioception B.V. |
Právní základ | Artikel 12 van de Algemene subsidieverordening Zuid-Holland, 1 juni 2005 |
Roční výdaje plánované v rámci režimu podpory nebo celková částka jednotlivé podpory poskytnuté podniku | Režim podpory | Celková roční částka | |
Zajištěné půjčky | |
Jednotlivá podpora | Celková výše podpory | 139001 EUR |
Zajištěné půjčky | |
Maximální míra podpory | V souladu s čl. 4 odst. 2 až 6 a článkem 5 nařízení | Ano, míra podpory činí 45 % (předkonkurenční výzkum) |
Datum uskutečnění | 13. 6. 2006. S výhradou. Podpora se poskytuje po oznámení |
Doba trvání režimu podpory nebo doba poskytnutí jednotlivé podpory | Do 31. 12. 2007. Opatření bude po přezkoumání nařízení 70/2001podle potřeby přizpůsobeno příslušným ustanovením. Komise bude o této skutečnosti informována |
Cíl podpory | Podpora malým a středním podnikům | Ano Tento projekt v oblasti výzkumu a rozvoje je zaměřen na rozvoj poznatků a technologie v oblasti praktického využívání zkušebních biologických pokusů. Při výrobě léků a potravinových výrobků se kladou stále vyšší požadavky na kvalitu a hygienu (zejména normy systému pro rozbor rizika a kritických kontrolních bodů – HACCP). Narušující manipulace však způsobuje určité poškození. Použité nástroje se musí následně očistit. K dosažení předepsané úrovně sterilního prostředí je zapotřebí investovat do stále dražších nástrojů. Tento projekt navrhuje jiné řešení: výzkum a rozvoj nových poznatků a technologií v oblasti jednorázových nádob s vlastními schopnostmi shromažďování a přesunu údajů. V průběhu výroby se musí výrobní parametry měřit online a zasílat centrálnímu systému analýz. Fyzické komponenty, které mají být zhotoveny, musí mít malý rozměr a být levné, což si žádá technický výzkum. Univerzita ve městě Delft poskytne vědecké poznatky a zhotoví lišty, na kterých budou umístěny snímače |
Dotčená hospodářská odvětví | Podpora omezená na určitá odvětví | Ano |
Ostatní zpracovatelský průmysl | Činnosti poskytované v různých odvětvích |
Název a adresa orgánu poskytujícího podporu | Provincie Zuid-Holland |
Postbus 90602 2509 LP Den Haag Nederland |
Jednotlivé podpory velké výše | V souladu s článkem 6 nařízení | Ano |
Podpora č. | XS 118/06 |
Členský stát | Nizozemsko |
Region | Provincie Flevoland |
Název režimu podpory nebo název podniku, který je příjemcem jednotlivé podpory | Eenmanszaak Pitch %amp% Putt Swifterbant te Swifterbant |
Právní základ | Decentralisatie-convenant Rijk/Flevoland m.b.t. het Leader+ programma Regio Randstad 2000-2006 d.d. 11 april 2001.Leader+ overeenkomst tussen de provincie Flevoland en Pitch %amp% Putt Swifterbant. |
Roční výdaje plánované v rámci režimu podpory nebo celková částka jednotlivé podpory poskytnuté podniku | Režim podpory | Celková roční částka | |
Zajištěné půjčky | |
Jednotlivá podpora | Celková výše podpory | 155700 EUR |
Zajištěné půjčky | |
Maximální míra podpory | V souladu s čl. 4 odst. 2 až 6 a článkem 5 nařízení | Ano. Míra podpory činí 12,4 %, což je v souladu s čl. 4 odst. 2 písm. a) nařízení (ES) č. 70/2001 |
Datum uskutečnění | Podpora bude poskytnuta po zveřejnění oznámení v Úředním věstníku Evropské unie |
Doba trvání režimu podpory nebo doba poskytnutí jednotlivé podpory | Do 30. 11. 2007. Opatření bude po přezkoumání nařízení 70/2001 podle potřeby přizpůsobeno příslušným ustanovením. Komise bude o této skutečnosti informována |
Cíl podpory | Podpora malým a středním podnikům | Ano. Podpora je určena na investice do hmotného majetku (čl. 4 odst. 1). Cílem podpory je přispět na investiční náklady podniku související s vybudováním hřiště pro minigolf a přilehlého klubu. Tento projekt z oblasti cestovního ruchu je novým zdrojem příjmů pro oblast, která byla dříve zemědělsky orientovaná |
Dotčená hospodářská odvětví | Všechna odvětví způsobilá pro státní podpory malým a středním podnikům | Ano |
Název a adresa orgánu poskytujícího podporu | Provincie Flevoland |
Postbus 55 8200 AB Lelystad Nederland |
Jednotlivé podpory velké výše | V souladu s článkem 6 nařízení | Ano |
Podpora č. | XS 121/06 |
Členský stát | Řecko |
Region | Celá země |
Název režimu podpory | Řecké technologické klastry jsou iniciativou vedenou pod záštitou řeckého ministerstva pro rozvoj, která má za cíl zřídit a rozvíjet konkurenceschopné technologické klastry v odvětvích založených na znalostech a orientovaných na vývoz. Vybrané klastry jsou složené zejména z malých a středních podniků |
Právní základ | Νόμος 1514/85 όπως τροποποιήθηκε από το Νόμο 2919/01. Ο ρόλος του Ερευνητικού Κέντρου %quot%Αθηνά%quot% περιγράφεται στο Άρθρο 8 του Νόμου 2919/01 και το Προεδρικό Διάταγμα 145/03 όπως τροποποιήθηκαν από το άρθρο 9 του Νόμου 3438/06 και το άρθρο 15 του Νόμου 3460/06 |
Roční výdaje plánované v rámci režimu podpory nebo celková částka jednotlivé podpory poskytnuté podniku | Celková roční částka | 2006: 1310000 EUR 2007: 1310000 EUR 2008: 652000 EUR |
Celková výše podpory Roční částky se mohou od uvedených částech mírně lišit, ale celková částka podpory je pevně stanovena | 1514000 EUR |
Maximální míra podpory | Maximální míra podpory nepřesáhne 50 % v souladu se stropy pro regionální investiční podporu stanovenou v mapě, kterou Komise schválila pro každý členský stát, a podmínkami nařízení (ES) č. 70/2001 ve znění nařízení (ES) č. 364/2004 |
Datum uskutečnění | První výzva k předkládání návrhů byla učiněna na začátku srpna 2006 |
Doba trvání režimu podpory nebo poskytování jednotlivé podpory | Do 31. prosince 2008. Právní závazky do 31. prosince 2006 |
Cíl podpory | Program pro řecké technologické klastry má za cíl podporovat zakládání klastrů tím, že bude poskytovat krátkodobé granty (2006 – 2008) na investice (úpravy kancelářských prostor, nákup hardwaru a vybavení, nákup softwaru a softwarových licencí), poradenské služby (které nepředstavují stálou anebo pravidelnou činnost a nesouvisí s běžnými provozními náklady), ostatní služby a činnosti (účast na veletrzích a výstavách), podpora na získaní a potvrzení licencí a jiné práva duševního vlastnictví (patenty). Účelem je podpora při rozšiřovaní činností členů klastrů, vybudování pevných mezilidských sítí, provádění politik v oblasti inovací a výzkumu a vývoje, podpora technologií a šírení know-how mezi jejich členy, zaměřování se na rozvoj lidského potenciálu, rozvoj dovedností v podnicích zapojených do programu |
Dotčená hospodářská odvětví | Mikroelektronika a integrované systémy s výjimkou podniků, které se zabývají činností související s produkcí, zpracováním nebo uváděním na trh produktů uvedených v příloze I Smlouvy o založení Evropského společenství |
Název a adresa orgánu poskytujícího podporu | Υπουργείο Ανάπτυξης, Γενική Γραμματεία Έρευνας και Τεχνολογίας, Ερευνητικό Κέντρο %quot%Αθηνά%quot%, Γ. Αναστασίου 13, GR-11527 Αθήνα (Ministerstvo pro rozvoj, generální sekretariát pro výzkum a technologii, Výzkumné centrum Athena, G. Anastasiou 13, GR-11527 Atény) |
Další informace | Režim je v souladu s nařízením (ES) č. 70/2001 ve znění nařízení (ES) č. 364/2004. Podpora zahrnuje akci 4.6.3 operačního programu pro konkurenceschopnost spolufinancovaného ze strukturálních fondů |
Podpora č. | XS 127/06 |
Členský stát | Nizozemsko |
Region | Všechny regiony |
Název režimu podpory nebo název podniku, který je příjemcem jednotlivé podpory | Studie proveditelnosti v oblasti výzkumu a rozvoje podniku Boegbeelden |
Právní základ | Kaderwet EZ-subsidies |
Roční výdaje plánované v rámci režimu podpory nebo celková částka jednotlivé podpory poskytnuté podniku | Režim podpory | Celková roční částka | 1 milion EUR |
Zajištěné půjčky | |
Jednotlivá podpora | Celková výše podpory | |
Zajištěné půjčky | |
Maximální míra opodpory | V souladu s čl. 4 odst. 2 až 6 a článkem 5 nařízení | Týká se podpory výzkumu a rozvoje. V souladu s ustanoveními ohledně maximální míry podpory |
Datum uskutečnění | 21. 6. 2006 |
Doba trvání režimu podpory nebo poskytování jednotlivé podpory | 4 roky |
Cíl podpory | Podpora malým a středním podnikům | Ano |
Dotčená hospodářská odvětví | Všechna odvětví způsobilá pro státní podpory malým a středním podnikům | Ano |
Název a adresa orgánu poskytujícího podporu | Ministerie van Economische Zaken |
Bezuidenhoutseweg 20 2500 EC Den Haag Nederland |
Jednotlivé podpory velké výše | V souladu s článkem 6 nařízení | Ano |
Podpora č. | XS 132/06 |
Členský stát | Nizozemsko |
Region | Provincie Flevoland |
Název režimu podpory nebo název podniku, který je příjemcem jednotlivé podpory | Maatschap M.T.M.%amp% I. Daniëls-Bisschop |
Právní základ | Decentralisatie-convenant Rijk/Flevoland m.b.t. het Leader+ programma Regio Randstad 2000-2006 d.d 11 april 2001.Leader+ overeenkomst tussen de provincie Flevoland en Maatschap M.T.M.%amp% I. Daniëls-Bisschop |
Roční výdaje plánované v rámci režimu podpory nebo celková částka jednotlivé podpory poskytnuté podniku | Režim podpory | Celková roční částka | |
Zajištěné půjčky | |
Jednotlivá podpora | Celková výše podpory | 121446 EUR |
Zajištěné půjčky | |
Maximální míra podpory | V souladu s čl. 4 odst. 2 až 6 a článkem 5 nařízení | Ano. Míra podpory činí 15 %, což je v souladu s čl. 4 odst. 2 písm. a) nařízení č. 70/2001 |
Datum uskutečnění | Podpora bude poskytnuta po zveřejnění oznámení v Úředním věstníku Evropské unie |
Doba trvání režimu podpory nebo poskytování jednotlivé podpory | Do 1. 9. 2006 |
Cíl podpory | Podpora malým a středním podnikům | Ano. Podpora je určena na financování investic do hmotného majetku (čl. 4 odst. 1). Cílem je podpořit investice zmíněného podniku na vybudování penziónu pro přechodné ubytování pracovníků ze zahraničí, které ve vysokém počtu zaměstnávají zemědělci v provincii Flevoland |
Dotčená hospodářská odvětví | Všechna odvětví způsobilá pro státní podpory malým a středním podnikům | Ano |
Název a adresa orgánu poskytujícího podporu | Provincie Flevoland |
Postbus 55 8200 AB Lelystad Nederland |
Jednotlivé podpory velké výše | V souladu s článkem 6 nařízení | Ano |
Podpora č. | XS 146/06 |
Členský stát | Nizozemsko |
Region | Provincie Zuid-Holland |
Název režimu podpory nebo název podniku, který je příjemcem jednotlivé podpory | Název podniku: Vastgoed Ontwikkelings Combinatie |
Právní základ | Algemene subsidieverordening (Asv), hoofdstuk 6, Milieu, onderdeel regeling stimulering duurzame energie |
Roční výdaje plánované v rámci režimu podpory nebo celková částka jednotlivé podpory poskytnuté podniku | Režim podpory | Celková roční částka | |
Zajištěné půjčky | |
Jednotlivá podpora | Celková výše podpory | 370837 EUR (0,9 % z celkových investičních nákladů společnosti Vastgoed Ontwikkelings Combinatie) |
Zajištěné půjčky | |
Maximální míra podpory | V souladu s čl. 4 odst. 2 až 6 a článkem 5 nařízení | Ano |
Datum uskutečnění | Datum vydání rozhodnutí: 15. červen 2006. Podpora bude poskytnuta až poté, co bude informována Komise |
Doba trvání režimu podpory nebo poskytování jednotlivé podpory | Do 1. září 2007 Žadatel může zažádat o zálohu představující nejvýše 80 % částky, na niž má nárok. Pokud této možnosti nevyužije, vyplatí se celá částka jednorázově ve lhůtě 13 týdnů po schválení podpory |
Cíl podpory | Podpora malým a středním podnikům | Ano |
Cíl projektu: | Cílem tohoto projektu je topení a chlazení nových podnikatelských prostor
Žádost o rozhodnutí o předběžné otázce podaná usnesením Ufficio del Giudice di pace di Monselice ze dne 12. července 2005 ve věci Lidl Italia Srl proti Comune di Arcole (VR)
Soudnímu dvoru Evropských společenství byla usnesením Giudice di pace di Monselice ze dne 12. července 2005 ve věci Lidl Italia Srl proti Comune di Arcole (VR), které došlo kanceláři Soudního dvora dne 12. srpna 2005, podána žádost o rozhodnutí o předběžné otázce.
Giudice di pace di Monselice žádá Soudní dvůr, aby rozhodl o následujících otázkách: 1) %quot%Je třeba směrnici Evropského parlamentu a Rady 2000/13/ES [1] ze dne 20. března 2000 o sbližování právních předpisů členských států týkajících se označování potravin, jejich obchodní úpravy a související reklamy, pokud jde o balené výrobky uvedené v článku 1 uvedené směrnice 2000/13 vykládat tak, že povinnosti z ní vyplývající, a zejména povinnosti uvedené v článcích 2, 3 a 12, jsou uloženy výlučně výrobci balených potravin?%quot%
2) %quot%V případě kladné odpovědi na první otázku je třeba články 2, 3, 12 směrnice 2000/13/ES vykládat tak, že vylučují, že pouhý distributor baleného výrobku (jak je definován v článku 1 směrnice 2000/13/ES), usazený v členském státě, vyrobeného subjektem usazeným v jiném členském státě než distributor může být považován za odpovědného za porušení oznámené orgánem veřejné moci spočívající v uvedení nepřesné hodnoty (v projednávaném případě se jedná o obsah alkoholu) výrobcem na etiketě balené potraviny, a v důsledku toho sankcionován, i když se tento (pouhý distributor) omezuje na uvádění výrobku na trh tak, jak je předán výrobcem?%quot%
[1] Úř. věst. L 109, 6.5.2000, s. 29.
--------------------------------------------------
Bez námitek k navrhovanému spojení
(Případ č. COMP/M.3599 – Apax/Vista Desarrollo/Itevelesa)
(2006/C 20/11)
(Text s významem pro EHP)
Dne 10. listopadu 2004 se Komise rozhodla nevznést námitky proti výše uvedenému spojení a prohlásit ho za slučitelné se společným trhem. Toto rozhodnutí je založeno na čl. 6 odst. 1 písm. b) nařízení Rady (ES) č. 139/2004. Celý text rozhodnutí je přístupný pouze ve španělštině a bude uveřejněn poté, co bude zbaven obchodního tajemství, které může případně obsahovat. Text bude dosažitelný:
- na webové stránce Europa – hospodářská soutěž (http://europa.eu.int/comm/competition/mergers/cases/). Tato webová stránka umožňuje vyhledat jednotlivá rozhodnutí o spojení, a to včetně společnosti, čísla případu, data a indexu odvětví hospodářství.
- v elektronické podobě na webové stránce EUR-Lex, pod dokumentem č. 32004M3599. EUR-Lex umožňuje přístup k Evropskému právu přes Internet. (http://europa.eu.int/eur-lex/lex)
--------------------------------------------------
Předběžné oznámení o spojení podniků
(Případ č.j. COMP/M.4081 – Fujitsu/Siemens)
Případ, který může být posouzen ve zjednodušeném řízení
(2006/C 39/05)
(Text s významem pro EHP)
1. Komise obdržela dne 8. února 2006 oznámení o navrhovaném spojení podle článku 4 nařízení Rady (ES) č. 139/2004 [1], kterým podnik Fujitsu Siemens Computers (Holding) BV. (%quot%FSC%quot%, Nizozemí), který je společně kontrolovaný podnikem Fujitsu Limited a podnikem Siemens Aktiengesellschaft (%quot%Siemens%quot%, Německo), ve smyslu čl. 3 odst. 1 písm. b) nařízení Rady získává na základě nákupu akcií a majetku kontrolu nad podnikovou divizí Product Related Services GmbH %amp% CO. OHG (%quot%PRS%quot%) podniku Siemens Business Services (%quot%SBS%quot%, Německo), který je plně vlastněnou dceřinnou společností podniku Siemens.
2. Předmět podnikání příslušných podniků je:
- podniku FSC: hardwarové a softwarové produkty pro informační technologie;
- podniku PRS: informační a komunikační řešení a služby.
3. Komise po předběžném přezkoumání zjistila, že se na oznamovanou transakci vztahuje nařízení (ES) č. 139/2004. Konečné rozhodnutí v tomto ohledu však zůstává vyhrazeno. Podle oznámení Komise o zjednodušeném řízení pro posuzování některých spojení podle nařízení Rady (ES) č. 139/2004 [2] je třeba uvést, že tento případ může být posouzen v řízení dle tohoto oznámení.
4. Komise vyzývá dotčené třetí strany, aby Komisi předložily své případné připomínky k navrhované transakci.
Připomínky musí být Komisi doručeny nejpozději do deseti dnů od zveřejnění tohoto oznámení. Připomínky lze Komisi zaslat faxem (č. faxu (32-2) 296 43 01 nebo 296 72 44) či poštou, s uvedením čísla jednacího COMP/M.4081 – Fujitsu/Siemens, na následující adresu:
Evropská komise
Generální ředitelství pro hospodářskou soutěž
Evidence fúzí
J-70
B-1049 Bruxelles/Brussel
[1] Úř. věst. L 24, 29.1.2004, s. 1.
[2] Úř. věst. C 56, 5.3.2005, s. 32.
--------------------------------------------------
Předběžné oznámení o spojení podniků
(Věc č. COMP/M.4104 – Aker Yards/Chantiers de l'Atlantique)
(2006/C 47/10)
(Text s významem pro EHP)
1. Komise dne 20. února 2006 obdržela oznámení o navrhovaném spojení podle článku 4 nařízení Rady (ES) č. 139/2004 [1], kterým podnik Aker Yards France Holding AS, zcela vlastněný podnikem Aker Yards ASA (%quot%Aker Yards%quot%), nad kterým vykonává kontrolu norská skupina Aker ASA (%quot%Aker ASA%quot%), získává ve smyslu čl. 3 odst. 1 písm. b) nařízení Rady nákupem akcií nově vytvořené společnosti kontrolu nad většinou aktiv a činností francouzského podniku Chantiers de l'Atlantique, který je dceřinou společností zcela vlastněnou podnikem Alstom Holdings, jenž je dceřinou společností zcela vlastněnou podnikem Alstom SA (Francie).
2. Předmětem podnikání příslušných podniků je:
- Aker Yards: mezinárodní skupina, která se zabývá stavbou lodí a zaměřuje se na specializovaná plavidla včetně výletních lodí a trajektů;
- Aker ASA: průmyslová skupina s rozsáhlými aktivitami ve světě, která vykonává činnost v loďařském průmyslu prostřednictvím společností Aker Yards a Aker American Shipping;
- Chantiers de l'Atlantique: francouzská loděnice, která se zaměřuje na stavbu velmi kvalitních lodí včetně stavby výletních lodí, tankerů na kapalný zemní plyn a vojenských lodí. Prostřednictvím své dceřiné společnosti AMR je také zapojen do výroby obytných přívěsů a obalových plechů pro průmyslové stroje.
3. Komise po předběžném posouzení zjistila, že by oznamovaná transakce mohla spadat do působnosti nařízení (ES) č. 139/2004. Konečné rozhodnutí v tomto ohledu však zůstává vyhrazeno.
4. Komise vyzývá zúčastněné třetí strany, aby jí předložily své případné připomínky k navrhované transakci.
Připomínky musí být Komisi doručeny nejpozději do deseti dnů po zveřejnění tohoto oznámení. Připomínky lze Komisi zaslat faxem (č. faxu (32-2) 296 43 01 nebo 296 72 44) či poštou s uvedením čísla jednacího COMP/M.4104 – Aker Yards/Chantiers de l'Atlantique na adresu Generálního ředitelství pro hospodářskou soutěž Evropské komise:
European Commission
Directorate-General for Competition
Merger Registry
J-70
B-1049 Bruxelles/Brussel
[1] Úř. věst. L 24, 29.1.2004, s. 1.
--------------------------------------------------
Bez námitek k navrhovanému spojení
(Případ č. COMP/M.3981 – Fives-Lille/Landis)
(2006/C 49/03)
(Text s významem pro EHP)
Dne 8. prosince 2005 se Komise rozhodla nevznést námitky proti výše uvedenému spojení a prohlásit ho za slučitelné se společným trhem. Toto rozhodnutí je založeno na čl. 6 odst. 1 písm. b) nařízení Rady (ES) č. 139/2004. Celý text rozhodnutí je přístupný pouze v angličtině a bude uveřejněn poté, co bude zbaven obchodního tajemství, které může případně obsahovat. Text bude dosažitelný:
- na webové stránce Europa – hospodářská soutěž (http://europa.eu.int/comm/competition/mergers/cases/). Tato webová stránka umožňuje vyhledat jednotlivá rozhodnutí o spojení, a to včetně společnosti, čísla případu, data a indexu odvětví hospodářství.
- v elektronické podobě na webové stránce EUR-Lex, pod dokumentem č. 32005M3981. EUR-Lex umožňuje přístup k Evropskému právu přes Internet. (http://europa.eu.int/eur-lex/lex)
--------------------------------------------------
Bez námitek k navrhovanému spojení
(Případ č. COMP/M.4047 – Aviva/ARK Life)
(2006/C 49/06)
(Text s významem pro EHP)
Dne 20. ledna 2006 se Komise rozhodla nevznést námitky proti výše uvedenému spojení a prohlásit ho za slučitelné se společným trhem. Toto rozhodnutí je založeno na čl. 6 odst. 1 písm. b) nařízení Rady (ES) č. 139/2004. Celý text rozhodnutí je přístupný pouze v angličtině a bude uveřejněn poté, co bude zbaven obchodního tajemství, které může případně obsahovat. Text bude dosažitelný:
- na webové stránce Europa – hospodářská soutěž (http://europa.eu.int/comm/competition/mergers/cases/). Tato webová stránka umožňuje vyhledat jednotlivá rozhodnutí o spojení, a to včetně společnosti, čísla případu, data a indexu odvětví hospodářství.
- v elektronické podobě na webové stránce EUR-Lex, pod dokumentem č. 32006M4047. EUR-Lex umožňuje přístup k Evropskému právu přes Internet. (http://europa.eu.int/eur-lex/lex)
--------------------------------------------------
Žaloba podaná dne 13. února 2006 Komisí Evropských společenství proti Řecké republice
Soudnímu dvoru Evropských společenství byla předložena dne 13. února 2006 žaloba směřující proti Řecké republice podaná Komisí Evropských společenství zastoupenou Amparo Alcover San Pedro a Minasem Konstantinidisem, členy její právní služby, jako zmocněnci s adresou pro účely doručování
Žaloba podaná dne 14. února 2006 – Komise v. Hellenic Ventures a pět dalších účastníků řízení
Účastníci řízení Žalobkyně: Komise (zástupci: Maria Patakia a Spyridon Chatzigiannis)
Žalovaní: Hellenic Venutres S.A, Kostantinos Katsigiannis, Panagiotis Chronopoulos, Minas Patsouris, Nikolaos Poulakos et Robert Ceurvost
Návrhové žádání žalobkyně
- jednak uložit první žalované a jednak, společně s ní, pěti dalším žalovaným, aby Komisi vrátili celou částky zálohy, kterou prvně uvedená obdržela od Společenství, tedy 70000 ECU, nyní EUR, zvýšenou o úroky, které k 12. únoru 2006 včetně, v souladu s tím, co je stanoveno ve smlouvě, dosahují 103423,54 ECU, nyní EUR, tedy celkově 171939,18 ECU, nyní EUR, zvýšenou, vedle úroků, též na základě smlouvy, o smluvní sazbu 1,5 % měsíčně, tedy o částku 34,52 ECU, nyní EUR, za každý den prodlení, za období od 1. ledna 2006 až do úplného zaplacení dluhu žalovaných.
- uložil společně žalovaným paušální úhradu nákladů řízení Komise, včetně odměny jejích advokátů ad litem.
Žalobní důvody a hlavní argumenty
Evropské společenství zastoupené Evropskou komisí uzavřelo s první žalovanou, jejímiž akcionáři a členy dozorčích rad nebo řediteli jsou ostatní žalovaní, smlouvu nazvanou %quot%Seed Fund 601%quot% v rámci %quot%Pilotní akce vytváření a rozvoje počátečních kapitálových fondů (seed capital)%quot% [1].
V rámci této smlouvy se Komise zavázala poskytnout první ze žalovaných finanční podporu ve formě vratné zálohy v maximální výši 350000 ECU. Tato záloha měla pokrýt nejvýše 50 % provozních nákladů vzniklých prvně uvedené žalované v rámci její činnosti jako startovacího kapitálového investičního fondu
Žaloba podaná dne 17. února 2006 – Astex Therapeutics v. OHIM
Účastníci řízení
Žalobkyně: Astex Therapeutics Limited (Cambridge, Spojené království) (zástupci: M. Edenborough, barrister, a R. Harrison, solicitor)
Žalovaný: Úřad pro harmonizaci na vnitřním trhu (ochranné známky a vzory)
Další účastník řízení před odvolacím senátem: Protec Health International Limited (Cirencester, Spojené království)
Návrhy žalobkyně
- zrušit napadené rozhodnutí druhého odvolacího senátu OHIM ze dne 29. listopadu 2005, ve věci R 651/2004 – 2 v plném rozsahu nebo podpůrně jeho část;
- uložit osobě, jež podala námitky, aby uhradila žalobkyni/odvolatelce náklady, které žalobkyni/odvolatelce vznikly v souvislosti s tímto odvoláním (pokud osoba, jež podala námitky, vstoupí do odvolacího řízení) a s odvoláním před odvolacím senátem a s námitkou podanou námitkovému oddělení (v každém případě). Dále určit, že Úřad nese společně a nerozdílně s osobou, jež podala námitky, odpovědnost za náklady, které žalobkyni/odvolatelce vznikly v souvislosti s tímto odvoláním před Soudem prvního stupně.
Žalobní důvody a hlavní argumenty
Přihlašovatel ochranné známky Společenství: Žalobkyně
Dotčená ochranná známka Společenství: Obrazová známka %quot%Astex Technology%quot% pro zboží ve třídě 5 (farmaceutika)
Majitel ochranné známky nebo označení namítaných v námitkovém řízení: Protec Health International Limited
Namítaná ochranná známka nebo označení: Slovní ochranná známka Společenství %quot%Astex%quot% pro zboží a služby ve třídě 5 (insekticidy pro hubení prachových roztočů) a 24 (textilie atd.)
Rozhodnutí námitkového oddělení: Odmítnutí zápisu
Rozhodnutí odvolacího senátu: Zamítnutí odvolání
Dovolávané žalobní důvody: Porušení čl. 8 odst. 1 písm. b) nařízení Rady (ES) č. 40/94.
--------------------------------------------------
Bez námitek k navrhovanému spojení
(Případ č. COMP/M.4152 – Jacobs Holding/Adecco)
(2006/C 107/05)
(Text s významem pro EHP)
Dne 10. dubna 2006 se Komise rozhodla nevznést námitky proti výše uvedenému spojení a prohlásit ho za slučitelné se společným trhem. Toto rozhodnutí je založeno na čl. 6 odst. 1 písm. b) nařízení Rady (ES) č. 139/2004. Celý text rozhodnutí je přístupný pouze v angličtině a bude uveřejněn poté, co bude zbaven obchodního tajemství, které může případně obsahovat. Text bude dosažitelný:
- na webové stránce Europa – hospodářská soutěž (http://europa.eu.int/comm/competition/mergers/cases/). Tato webová stránka umožňuje vyhledat jednotlivá rozhodnutí o spojení, a to včetně společnosti, čísla případu, data a indexu odvětví hospodářství.
- v elektronické podobě na webové stránce EUR-Lex, pod dokumentem č. 32006M4152. EUR-Lex umožňuje přístup k Evropskému právu přes Internet. (http://europa.eu.int/eur-lex/lex)
--------------------------------------------------
Žaloba podaná dne 6. února 2006 – Komise Evropských společenství v. Irsko
Účastníci řízení
Žalobkyně: Komise Evropských společenství (zástupci: F. Simonetti a X. Lewis, zmocněnci, F. Louis, advokát a C. O'Daly, solicitor)
Žalovaný: Irsko
Návrhová žádání žalobkyně
- určit, že Irsko tím, že v souladu s čl. 2 odst. 1 a čl. 4 odst. 2, 3 a 4 směrnice 85/337/EHS, nepřijalo veškerá opatření k zajištění, aby záměry, které mohou mít významný vliv na životní prostředí a které náleží do kategorií záměrů, na něž se vztahuje třída 1 písm. a), b), c) a f) přílohy II, podléhaly žádosti o povolení a posouzení s ohledem na jejich vliv v souladu s články 5 až 10 směrnice 85/337/EHS, nesplnilo povinnosti, které pro něj vyplývají z uvedené směrnice; a
- uložit Irsku náhradu nákladů řízení.
Žalobní důvody a hlavní argumenty
Použití jednotných a neomezených prahových kritérií
Komise se domnívá, že irská právní úprava provádějící směrnici je nedostatečná, jelikož pro kategorie záměrů, na které se vztahuje třída 1 písm. a), b) a c) přílohy II směrnice ohledně posuzování vlivů na životní prostředí (směrnice 85/337/EHS), nestanoví účinná opatření k uskutečnění cílů stanovených čl. 2 odst. 1 a čl. 4 odst. 2 a 3 směrnice 85/337/EHS.
Článek 4 odst. 2 umožňuje členským státům určit buď přezkoumáním každého jednotlivého případu nebo na základě %quot%prahových hodnot nebo kritérií stanovených členským státem%quot%, u kterých záměrů uvedených v příloze II musí být posuzován jejich vliv na životní prostředí. Ať členské státy zvolí k tomuto určení jakýkoli způsob, znamená to, že musí dodržet čl. 4 odst. 3, to je zohlednit výběrová kritéria stanovená v příloze III. Tato výběrová kritéria zahrnují například rozsah záměru, jeho kumulaci s jinými záměry, jeho umístění, jeho citlivost z hlediska životního prostředí a jeho vliv na krajinu mající historický, kulturní nebo archeologický význam.
Irsko ve své právní úpravě provádějící směrnici ohledně záměrů náležejících do třídy 1 písm. a), b) a c) přílohy II se nicméně opírá o jednotná a neomezená prahová kriteria a vylučuje možnost posouzení ostatních charakteristik záměru.
Intenzivní chov ryb
Pokud jde o záměry rybích farem stanoví právní úprava provádějící směrnici možnost posouzení vlivů na životní prostředí %quot%pokud se ministr domnívá, že záměr rybí farmy může mít na životní prostředí významný vliv%quot%. Tato právní úprava nezmiňuje nicméně výběrová kritéria uvedená v příloze III směrnice 85/337/EHS. Ministr není za účelem určení, zda je třeba provést posouzení vlivů na životní prostředí, výslovně povinen zohlednit předpokládané umístění takové rybí farmy nebo jakákoli další výběrová kritéria.
Komise uvádí, že Irsko uznává nutnost výslovně uvést výběrová kritéria stanovená v příloze III ohledně záměrů rybích farem. Nicméně podle informací, jimiž Komise disponuje, Irsko nepřijalo ani Komisi nesdělilo změnu právní úpravy.
--------------------------------------------------
Žaloba podaná dne 24. dubna 2006 – Itálie v. Komise
Účastníci řízení
Žalobkyně: Italská republika (zástupce: Paolo Gentili, Avvocato dello Stato)
Žalovaná: Komise Evropských společenství
Návrhové žádání žalobkyně
- Zrušit přípis Komise Evropských společenství č. 0147 (dokument č. 1) ze dne 13. února 2006, Generální ředitelství pro regionální politiku – Programy a projekty na Kypru, v Řecku, Maďarsku, Itálii, na Maltě a v Nizozemsku – jehož předmětem jsou platby jiné než požadované částky Komisí. Odkaz: regionální operativní program Campania (č. CCI 1999 IT 16 1 PO 007).
- Zrušit přípis Komise Evropských společenství č. 01778 (dokument č. 2) ze dne 21. února 2006, Generální ředitelství pro regionální politiku – Programy a projekty na Kypru, v Řecku, Maďarsku, Itálii, na Maltě a v Nizozemsku – jehož předmětem jsou platby jiné než požadované částky Komisí. Odkaz: jednotný programový dokument (DOCUP) Toscana, cíl 2 (č. CCI 2000 IT 16 2 DO 001).
- Zrušit přípis Komise Evropských společenství č. 01780 (dokument č. 3) ze dne 21. února 2006, Generální ředitelství pro regionální politiku – Programy a projekty na Kypru, v Řecku, Maďarsku, Itálii, na Maltě a v Nizozemsku – jehož předmětem jsou platby jiné než požadované částky Komisí. Odkaz: jednotný programový dokument (DOCUP) cíl 2 %quot%Lazio%quot% 2000-2006 (č. CCI 2000 IT 16 2 DO 009).
- Zrušit přípis Komise Evropských společenství č. 02114 (dokument č. 4) ze dne 3. března 2006, Generální ředitelství pro regionální politiku – Programy a projekty na Kypru,
Bez námitek k navrhovanému spojení
(Případ č. COMP/M.4151 – Orica/Dyno)
(2006/C 145/05)
(Text s významem pro EHP)
Dne 23. května 2006 se Komise rozhodla nevznést námitky proti výše uvedenému spojení a prohlásit ho za slučitelné se společným trhem. Toto rozhodnutí je založeno na čl. 6 odst. 2 nařízení Rady (ES) č. 139/2004. Celý text rozhodnutí je přístupný pouze v angličtině a bude uveřejněn poté, co bude zbaven obchodního tajemství, které může případně obsahovat. Text bude dosažitelný:
- na webové stránce Europa – hospodářská soutěž (http://ec.europa.eu/comm/competition/mergers/cases/). Tato webová stránka umožňuje vyhledat jednotlivá rozhodnutí o spojení, a to včetně společnosti, čísla případu, data a indexu odvětví hospodářství.
- v elektronické podobě na webové stránce EUR-Lex, pod dokumentem č. 32006M4151. EUR-Lex umožňuje přístup k Evropskému právu přes Internet. (http://ec.europa.eu/eur-lex/lex)
--------------------------------------------------
Žádost o rozhodnutí o předběžné otázce podaná Hoge Raad der Nederlanden dne 26. dubna 2006 – Staatssecretaris van Financiën v. Orange European Smallcap Fund N.V.
Předkládající soud
Hoge Raad der Nederlanden
Účastníci původního řízení
Žalobce: Staatssecretaris van Financiën
Žalovaná: Orange European Smallcap Fund N.V.
Předběžné otázky
1. Má být článek 56 ES ve spojení s čl. 58 odst. 1 ES vykládán v tom smyslu, že zakazuje právní úpravu členského státu, která – z důvodů uvedených na konci bodu 5.2.1. tohoto rozsudku – omezuje snížení daně, které má být poskytnuto daňovému subjektu investování z důvodu srážkové daně sražené v jiném členském státě z dividend, které daňový subjekt investování získal,
a) na částku, kterou by si na základě daňové dohody uzavřené s tímto jiným členským státem mohla nechat započíst fyzická osoba s bydlištěm v Nizozemsku;
b) pokud a v rozsahu, v němž se u majitelů obchodních podílů daňového subjektu investování jedná o fyzické osoby, které nemají bydliště v Nizozemsku, nebo o právnické osoby, které nepodléhají nizozemské dani z příjmu právnických osob?
2. V případě zcela nebo částečně kladné odpovědi na první otázku: a) Zahrnuje pojem %quot%přímé investice%quot% v čl. 57 odst. 1 ES také držení balíku obchodních podílů na společnosti, pokud majitel podíly drží jen jako investici a rozsah balíku majiteli neumožňuje vykonávat rozhodující vliv na vedení nebo kontrolu společnosti?
b) Je na základě článku 56 ES stejným způsobem nepřípustné každé omezení pohybu kapitálu spojené se zdaněním, které by bylo nepřípustné, pokud by se jednalo o přeshraniční pohyb kapitálu v rámci ES v případě obdobného pohybu kapitálu – za jinak totožných okolností – do a z třetích zemí?
c) V případě záporné odpovědi na otázku 2. b): Má být článek 56 ES vykládán v tom smyslu, že omezení, které stanoví členský stát v souvislosti se snížením daně pro daňový subjekt investování z důvodu srážkové daně z dividendy získané ze třetí země, které je založeno na tom, že ne všichni majitelé obchodních podílů daňového subjektu investování jsou usazeni v příslušném členské státě, je s tímto článkem neslučitelné?
3. Je pro odpověď na první a druhou otázku rozdíl v tom,
a) zda daň, která je sražena v jiné zemi z dividendy získané z této země, je vyšší než daň, které podléhá vyplacení této dividendy zahraničním majitelům obchodních podílů v členském státě, ve kterém je daňový subjekt investování usazen;
b) zda majitelé obchodních podílů daňového subjektu investování, kteří jsou usazeni mimo členský stát, ve kterém je usazen daňový subjekt investování, jsou usazeni v zemi, se kterou má příslušný členský stát dohodu, která stanoví vzájemné započtení srážkové daně z dividend;
c) zda majitelé obchodních podílů daňového subjektu investování, kteří jsou usazeni mimo členský stát, ve kterém je usazen daňový subjekt investování, jsou usazeni v jiném členském státě?
--------------------------------------------------
Bez námitek k navrhovanému spojení
(Případ č. COMP/M.4333 – NIBC/NPM/DELI UNIVERSAL)
(2006/C 227/06)
(Text s významem pro EHP)
Dne 30. srpna 2006 se Komise rozhodla nevznést námitky proti výše uvedenému spojení a prohlásit ho za slučitelné se společným trhem. Toto rozhodnutí je založeno na čl. 6 odst. 1 písm. b) nařízení Rady (ES) č. 139/2004. Celý text rozhodnutí je přístupný pouze v angličtině a bude uveřejněn poté, co bude zbaven obchodního tajemství, které může případně obsahovat. Text bude dosažitelný:
- na webové stránce Europa – hospodářská soutěž (http://ec.europa.eu/comm/competition/mergers/cases/). Tato webová stránka umožňuje vyhledat jednotlivá rozhodnutí o spojení, a to včetně společnosti, čísla případu, data a indexu odvětví hospodářství.
- v elektronické podobě na webové stránce EUR-Lex, pod dokumentem č. 32006M4333. EUR-Lex umožňuje přístup k Evropskému právu přes Internet. (http://ec.europa.eu/eur-lex/lex)
--------------------------------------------------
Bez námitek k navrhovanému spojení
(Případ č. COMP/M.4380 – EST/Dalmine)
(2006/C 244/14)
(Text s významem pro EHP)
Dne 29. září 2006 se Komise rozhodla nevznést námitky proti výše uvedenému spojení a prohlásit ho za slučitelné se společným trhem. Toto rozhodnutí je založeno na čl. 6 odst. 1 písm. b) nařízení Rady (ES) č. 139/2004. Celý text rozhodnutí je přístupný pouze v angličtině a bude uveřejněn poté, co bude zbaven obchodního tajemství, které může případně obsahovat. Text bude dosažitelný:
- na webové stránce Europa – hospodářská soutěž (http://ec.europa.eu/comm/competition/mergers/cases/). Tato webová stránka umožňuje vyhledat jednotlivá rozhodnutí o spojení, a to včetně společnosti, čísla případu, data a indexu odvětví hospodářství.
- v elektronické podobě na webové stránce EUR-Lex, pod dokumentem č. 32006M4380. EUR-Lex umožňuje přístup k Evropskému právu přes Internet. (http://ec.europa.eu/eur-lex/lex)
--------------------------------------------------
Žádost o rozhodnutí o předběžné otázce podaná Verwaltungsgericht Köln (Německo) dne 3. července 2006 – Deutsche Post AG v. Spolková republika Německo, vedlejší účastnice řízení: MDG Magdeburger Dienstleistungs- und Verwaltungs GmbH
Předkládající soud
Verwaltungsgericht Köln
Účastnice původního řízení
Žalobkyně: Deutsche Post AG
Žalovaná: Spolková republika Německo
Vedlejší účastnice řízení: MDG Magdeburger Dienstleistungs- und Verwaltungs GmbH
Předběžná otázka
Má být čl. 47 odst. 2 ve spojení s článkem 95 Smlouvy o ES ve spojení s čl. 12 pátou odrážkou ve spojení s čl. 7 odst. 1 směrnice 97/67/ES ve znění směrnice Evropského parlamentu a Rady 2002/39/ES ze dne 10. června 2002 [1] vykládán v tom smyslu, že v případě, že poskytovatel všeobecných služeb uplatňuje zvláštní sazby pro své obchodní zákazníky, kteří odevzdávají předtříděné poštovní zásilky do poštovní sítě v poštovních centrech, je povinen uplatňovat tyto zvláštní sazby také vůči podnikům, které poštovní zásilky vybírají u odesílatele a odevzdávají je do poštovní sítě předem tříděné ve stejném přístupovém místě a za stejných podmínek jako obchodní zákazníci, aniž by to poskytovatel všeobecné služby mohl s ohledem na svou povinnost odmítnout?
[1] Úř. věst. L 176, s. 21; Zvl. vyd. 06/04, s. 316.
--------------------------------------------------
Předběžné oznámení o spojení podniků
(Věc č. COMP/M.4474 – BC Partners/Techem)
Věc, která může být posouzena zjednodušeným postupem
(2006/C 290/09)
(Text s významem pro EHP)
1. Komise dne 22. listopadu 2006 obdržela oznámení o navrhovaném spojení podle článku 4 nařízení Rady (ES) č. 139/2004 [1], kterým podnik CIE Management II Limited (%quot%CIEM%quot%, Guenersey), generální partner a správce společnosti BC European Capital VIII (%quot%BC%quot%, Guenersey), získává ve smyslu čl. 3 odst. 1 písm. b) nařízení Rady kontrolu nad celým podnikem Techem AG (%quot%TECHEM%quot%, Německo), německou veřejnou společností kótovanou na burze, a to prostřednictvím veřejné nabídky na převzetí určené akcionářům podniku Techem zveřejněné dne 22. listopadu 2006.
2. Předmětem podnikání příslušných podniků je:
- podniku CIEM: generální partner a správce společnosti BC;
- podniku BC: soukromý investiční fond;
- podniku TECHEM: měření a účtování spotřeby energie a vody a trh s elektrickou energií.
3. Komise po předběžném posouzení zjistila, že by oznamovaná transakce mohla spadat do působnosti nařízení (ES) č. 139/2004. Konečné rozhodnutí v tomto ohledu však zůstává vyhrazeno. V souladu se sdělením Komise o zjednodušeném postupu ohledně některých spojování podle nařízení Rady (ES) č. 139/2004 [2] je třeba uvést, že tato věc může být posouzena podle postupu stanoveného sdělením.
4. Komise vyzývá zúčastněné třetí strany, aby Komisi předložily své případné připomínky k navrhované transakci.
Připomínky musí být Komisi doručeny nejpozději do deseti dnů po zveřejnění tohoto oznámení. Připomínky lze Komisi zaslat faxem (č. faxu (32-2) 296 43 01 nebo 296 72 44) či poštou s uvedením čísla jednacího COMP/M.4474 – BC Partners/Techem na adresu Generálního ředitelství pro hospodářskou soutěž Evropské komise:
European Commission
Directorate-General for Competition
Merger Registry
J-70
B-1049 Bruxelles/Brussel
[1] Úř. věst. L 24, 29.1.2004, s. 1.
[2] Úř. věst. C 56, 5.3.2005, s. 32.
--------------------------------------------------
Žádost o rozhodnutí o předběžné otázce podaná Hoge Raad der Nederlanden dne 12. září 2006 – Benetton Group SpA v. G-Star International BV
Předkládající soud
Hoge Raad der Nederlanden
Účastnice původního řízení
Žalobkyně: Benetton Group SpA
Žalovaná: G-Star International BV
Předběžné otázky
1) Musí být čl. 3 odst. 1 písm. e) první odrážka [první směrnice Rady 89/104/EHS ze dne 21. prosince 1988, kterou se sbližují právní předpisy členských států o ochranných známkách] [1] vykládán v tom smyslu, že v něm obsažený důvod pro zamítnutí zápisu trvale brání zápisu tvaru jako ochranné známky, je-li povaha zboží taková, že jeho vnější podoba a jeho tvar svojí krásou nebo originalitou výlučně nebo do značné míry určují jeho tržní hodnotu, nebo tento důvod pro zamítnutí zápisu neplatí, pokud byla před podáním přihlášky přitažlivost předmětného tvaru pro veřejnost podmíněna především jeho známostí jako rozlišovací znak?
2) V případě, že první otázka bude zodpovězena v posledně uvedeném smyslu: Jak dalece dominantní musí přitažlivost být, aby již důvod pro zamítnutí zápisu neplatil? [1] Úř. věst. L 40, s. 1; Zvl. vyd. 17/01, s. 92.
--------------------------------------------------
